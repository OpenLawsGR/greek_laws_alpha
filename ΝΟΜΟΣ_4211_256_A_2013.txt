 Νόμος 4211 (ΦΕΚ 256/Τεύχος Α'/2013) 
			
  Κύρωση της Πράξης Νομοθετικού Περιεχομένου «Ρυθμίσεις
για την αντιμετώπιση των εξαιρετικά επειγουσών
και απρόβλεπτων αναγκών της “Ελληνικά Αμυντικά
Συστήματα Α.Ε.”».

  
Άρθρο 1
Χορηγείται στην «Ελληνικά Αμυντικά Συστήματα
Α.Ε.» ασφαλιστική και φορολογική ενημερότητα μέχρι
31.10.2013 χωρίς παρακράτηση, κατά παρέκκλιση των
ισχυουσών διατάξεων, με αποκλειστικό σκοπό την είσπραξη
χρημάτων οφειλομένων από το Ελληνικό Δημόσιο,
λόγω παράδοσης στις Ελληνικές Ένοπλες Δυνάμεις
στρατιωτικού υλικού συμπεριλαμβανομένων στον πίνακα
του Συμβουλίου της 15ης Απριλίου 1958 που προβλέπεται
στις διατάξεις του άρθρου 346 παράγραφος 2 της
συνθήκης για τη Λειτουργία της Ευρωπαϊκής Ένωσης.

  
Άρθρο 2
Έναρξη Ισχύος
Η ισχύς της παρούσας, η οποία θα κυρωθεί νομοθετικά
κατά το άρθρο 44 παράγραφος 1 του Συντάγματος,
αρχίζει από τη δημοσίευσή της στην Εφημερίδα της
Κυβερνήσεως.

