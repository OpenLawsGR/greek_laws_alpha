 Νόμος 4079 (ΦΕΚ 180/Τεύχος Α'/2012) 
			
  Κύρωση της Πράξης Νομοθετικού Περιεχομένου «Ρυθμίσεις
θεμάτων κεφαλαιακής ενίσχυσης των πιστωτικών
ιδρυμάτων», της Πράξης Νομοθετικού Περιεχομένου
«Ρυθμίσεις θεμάτων εφαρμογής των νόμων 3864/2010,
4021/2011, 4046/2012, 4051/2012 και 4071/2012», της Πράξης
Νομοθετικού Περιεχομένου «Ρυθμίσεις θεμάτων
δημοσίευσης οικονομικών εκθέσεων πιστωτικών ιδρυμάτων
και θυγατρικών τους, οι οποίες δραστηριοποιούνται
στο χρηματοοικονομικό τομέα» και άλλες διατάξεις
του Υπουργείου Οικονομικών.

  
Άρθρο 1
Τροποποιήσεις του ν. 3864/2010 (Α΄ 119)
1. α. Στην παράγραφο 1 του άρθρου 3 του ν. 3864/
2010, οι λέξεις «Το κεφάλαιο του Ταμείου ανέρχεται
στο ποσό των δέκα δισεκατομμυρίων (10.000.000.000)
ευρώ» αντικαθίστανται με τις λέξεις «Το κεφάλαιο του
Ταμείου ανέρχεται στο ποσό των πενήντα δισεκατομμυρίων
(50.000.000.000) ευρώ».
β. Στο τέλος της παραγράφου 2 του άρθρου 3 του
ν. 3864/2010, προστίθεται εδάφιο ως εξής:
«Σε περίπτωση που το κεφάλαιο κατατίθεται με τη
μορφή ομολόγων του Ευρωπαϊκού Ταμείου Χρηματοπιστωτικής
Σταθερότητας ή άλλης μορφής χρηματοπιστωτικών
μέσων που εκδίδει ή εγκρίνει το ΕΤΧΣ, τα
ως άνω ομόλογα ή χρηματοπιστωτικά μέσα τηρούνται
σε λογαριασμό τίτλων τον οποίο τηρεί η Τράπεζα της
Ελλάδος ως φορέας του Συστήματος Άυλων Τίτλων του
ν. 2198/ 1994 (Α΄ 43), υπό την ιδιότητα του θεματοφύλακα
των εν λόγω τίτλων.»
γ. Η παράγραφος 3 του άρθρου 3 του ν. 3864/2010
αντικαθίσταται ως εξής:
«3. Περιουσία του Ταμείου αποτελεί το κατατεθειμένο
κεφάλαιο, συμπεριλαμβανομένων μετρητών, ομολόγων
του ΕΤΧΣ ή άλλων χρηματοπιστωτικών μέσων του ΕΤΧΣ,
οι τόκοι της προηγουμένης παραγράφου, οι εκδιδόμενες
από πιστωτικά ιδρύματα και αποκτώμενες από το
Ταμείο μετοχές, ομολογίες και άλλα χρηματοπιστωτικά
μέσα κατά το άρθρο 7 του παρόντος και κατά το άρθρο
63 Ε του ν. 3601/2007, άρθρο που έχει προστεθεί με
το άρθρο 4 του ν. 4021/2011 (Α΄ 218), καθώς και όλα τα
δικαιώματα οικονομικής φύσης που απορρέουν από τη
συμμετοχή του Ταμείου στο μετοχικό κεφάλαιο πιστωτικών
ιδρυμάτων, σύμφωνα με τις διατάξεις του παρόντος
νόμου, συμπεριλαμβανομένου του προϊόντος της
εκκαθάρισης των ως άνω πιστωτικών ιδρυμάτων, καθώς
και των δικαιωμάτων έναντι των υπό εκκαθάριση πιστωτικών
ιδρυμάτων σε περίπτωση καταβολής του ποσού
της διαφοράς της αξίας μεταξύ των μεταφερομένων
στοιχείων ενεργητικού και παθητικού που αναφέρεται
στην περίπτωση α΄ της παραγράφου 13 του άρθρου
63Δ του ν. 3601/2007, άρθρου που έχει προστεθεί με
το άρθρο 4 του ν. 4021/ 2011 και στην παράγραφο 7 του
άρθρου 63 Ε του ν. 3601/ 2007.»
2. α. Στην περίπτωση α΄ της παραγράφου 2 του άρθρου
6 του ν. 3864/2010 οι λέξεις «θα διασφαλίσει κερδοφορία
και βιωσιμότητα εντός τριών ετών» αντικαθίστανται με
τις λέξεις «θα διασφαλίσει βιωσιμότητα στο διάστημα
των επόμενων τριών έως πέντε ετών».
β. Στο άρθρο 6 του ν. 3864/2010 προστίθενται παράγραφοι
8, 9 ως εξής:
«8. Το Ταμείο, μετά από απόφαση της Τράπεζας της
Ελλάδος, χορηγεί σε πιστωτικό ίδρυμα το οποίο έχει
κριθεί βιώσιμο από την Τράπεζα της Ελλάδος και το
οποίο έχει υποβάλει αίτημα κεφαλαιακής ενίσχυσης
σύμφωνα με την παράγραφο 2, βεβαίωση με την οποία
δεσμεύεται ότι θα συμμετάσχει στην αύξηση του μετοχικού
κεφαλαίου του εν λόγω πιστωτικού ιδρύματος,
σύμφωνα με τις διατάξεις του άρθρου 7, για το ποσό
που προσδιορίζεται από την Τράπεζα της Ελλάδος, χωρίς
την τήρηση της διαδικασίας της παραγράφου 3. Το
Ταμείο χορηγεί τη βεβαίωση εφόσον: α) το επιχειρησιακό
σχέδιο του πιστωτικού ιδρύματος έχει αξιολογηθεί
από την Τράπεζα της Ελλάδος ως βιώσιμο και αξιόπιστο,
β) έχει εγκριθεί από την Τράπεζα της Ελλάδος το
ως άνω αίτημα, το οποίο έχει γνωστοποιηθεί και στην
Ευρωπαϊκή Επιτροπή και γ) η Τράπεζα της Ελλάδος
κρίνει τη χορήγηση της βεβαίωσης αναγκαία αφενός
προκειμένου το πιστωτικό ίδρυμα να συνεχίσει απρόσκοπτα
τη λειτουργία του (going concern) και να πληροί
τις απαιτήσεις κεφαλαιακής επάρκειας σύμφωνα με τις
αποφάσεις της Τράπεζας της Ελλάδος και αφετέρου
για τη διατήρηση της σταθερότητας του ελληνικού τραπεζικού
συστήματος.
Η ανωτέρω δέσμευση του Ταμείου δεν ισχύει σε περίπτωση
που για οποιονδήποτε λόγο ανακληθεί η άδεια
του πιστωτικού ιδρύματος ή έχει αρχίσει διαδικασία για
την ανάκληση της άδειάς του πριν από την έναρξη της
διαδικασίας της αύξησης του μετοχικού κεφαλαίου.
9. Εάν το Ταμείο χορηγήσει τη βεβαίωση που προβλέπεται
στην παράγραφο 8, το Ταμείο μέχρι την ολοκλήρωση
της αύξησης του μετοχικού κεφαλαίου του
πιστωτικού ιδρύματος: (α) ορίζει έως δύο εκπροσώπους
του στο Διοικητικό Συμβούλιο του πιστωτικού ιδρύματος,
που έχουν όλες τις εξουσίες που ορίζονται στην
παράγραφο 3 του άρθρου 10 και εισηγούνται στο Διοικητικό
Συμβούλιο τα αναγκαία μέτρα για τη διασφάλιση
των συμφερόντων του Ταμείου και επιβλέπουν τη λήψη
τους και β) μπορεί να ζητά από το πιστωτικό ίδρυμα
κάθε στοιχείο και πληροφορία που θεωρεί απαραίτητα
για την εκπλήρωση του σκοπού του, να διενεργεί ειδικούς
ελέγχους (due diligence) και γενικά να ασκεί τα
δικαιώματά του, κατ’ εφαρμογή του άρθρου 11.»
3. α. Στο πρώτο εδάφιο της παραγράφου 1 του άρθρου
7 του ν. 3864/2010 μετά τις λέξεις «υπό αίρεση μετατρέψιμων
ομολογιών» προστίθενται οι λέξεις «(Contingent
Convertible Securities) ή άλλα μετατρέψιμα χρηματοπιστωτικά
μέσα.».
β. Στο άρθρο 7 του ν. 3864/2010 προστίθεται παράγραφος
5, ως εξής:
«5. Η κεφαλαιακή ενίσχυση που παρέχεται σύμφωνα
με το παρόν άρθρο, μέσω της συμμετοχής του Ταμείου
σε αύξηση μετοχικού κεφαλαίου πιστωτικού ιδρύματος
εξαιρείται από την υποχρέωση υποβολής δημόσιας
πρότασης σύμφωνα με τις διατάξεις του ν. 3461/2006
(Α΄ 106).»
4. Το δεύτερο εδάφιο της παραγράφου 1 του άρθρου
10 του ν. 3864/2010 καταργείται.
5. α. Στην παράγραφο 2 του άρθρου 13 του ν. 3864/
2010 οι λέξεις «Εντός τριών (3) μηνών από τη λήξη του
οικονομικού έτους» αντικαθίστανται με τις λέξεις «Εντός
ενός (1) μηνός από τη δημοσίευση των οικονομικών καταστάσεων
των πιστωτικών ιδρυμάτων, στο μετοχικό
κεφάλαιο των οποίων συμμετέχει το Ταμείο ή τα οποία
χρηματοδοτεί σύμφωνα με τις διατάξεις του παρόντος
νόμου και του ν. 3601/2007».
β. Η ισχύς της παρούσας παραγράφου αρχίζει την
30ή Μαρτίου 2012.
6. Στην παράγραφο 6 του άρθρου 16Γ του ν. 3864/ 2010,
παράγραφο που προστέθηκε με την περίπτωση β΄ της
παραγράφου 9 του άρθρου 50 του ν. 4021/2011 στο άρθρο
16 του ν. 3864/2010, άρθρο που αναριθμήθηκε σε άρθρο
16Γ με την παράγραφο 12 του άρθρου 9 του ν. 4051/2012
(Α΄ 40), το τελευταίο εδάφιο αντικαθίσταται, ως εξής:
«Το Ταμείο μπορεί να χορηγεί εγγύηση προς τα πιστωτικά
ιδρύματα της παραγράφου 1 του άρθρου 2
του παρόντος νόμου και να χορηγεί ασφάλεια επί των
περιουσιακών του στοιχείων για την εκπλήρωση των
υποχρεώσεών του από την εγγύηση αυτή. Με απόφαση
του Υπουργού Οικονομικών δύναται να ρυθμίζεται κάθε
αναγκαία λεπτομέρεια για την εφαρμογή της παρούσας
παραγράφου.»

  
Άρθρο 2
Τροποποιήσεις του ν. 3601/2007 (Α΄ 178)
και του ν. 3556/2007 (Α΄ 91)
1. Στο άρθρο 63 Δ του ν. 3601/2007 προστίθεται παράγραφος
17 ως εξής:
«17. Το άρθρο 9 του ν. 3959/2011 (Α΄ 93) δεν εφαρμόζεται
σε συγκεντρώσεις επιχειρήσεων που προκύπτουν
κατά την εφαρμογή του παρόντος άρθρου. Το κύρος
των δικαιοπραξιών που καταρτίζονται κατ’ εφαρμογή
του παρόντος άρθρου εξαρτάται από την απόφαση της
Επιτροπής Ανταγωνισμού που εκδίδεται κατά το πρώτο
εδάφιο της παραγράφου 6 του άρθρου 8 του ως άνω
νόμου, εντός τριάντα ημερών από τη γνωστοποίηση
της συγκέντρωσης. Σε περίπτωση άπρακτης παρόδου
της παραπάνω προθεσμίας εφαρμόζεται αναλόγως το
τρίτο εδάφιο της παραγράφου 6 του άρθρου 8 του
ν. 3959/2011.»
2. Μετά το πρώτο εδάφιο της παραγράφου 1 του άρθρου
4 του ν. 3556/2007 προστίθεται εδάφιο ως εξής:
«Με απόφαση του Υπουργού Οικονομικών δύναται να
παρατείνεται η ανωτέρω προθεσμία».

  
Άρθρο 3
Έναρξη Ισχύος
Η ισχύς της παρούσας, η οποία θα κυρωθεί νομοθετικά
κατά το άρθρο 44 παράγραφος 1 του Συντάγματος,
αρχίζει από τη δημοσίευσή της στην Εφημερίδα της
Κυβερνήσεως.
Ιωάννινα, 19 Απριλίου 2012

