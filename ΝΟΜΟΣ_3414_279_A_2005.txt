 Νόμος 3414 (ΦΕΚ 279/Τεύχος Α'/2005) 
			
  Τροποποίηση του ν. 3310/2005 «Μέτρα για τη διασφάλιση
της διαφάνειας και την αποτροπή καταστρατηγήσεων
κατά τη διαδικασία σύναψης δημοσίων συμβάσεων»
(ΦΕΚ 30/Α΄/14.2.2005).

  
Άρθρο 1
Το άρθρο 1 του ν. 3310/2005 αντικαθίσταται ως ακολούθως:
« Άρθρο 1
Πεδίο εφαρμογής
Οι διατάξεις του νόμου αυτού εφαρμόζονται στη
διαδικασία σύναψης και εκτέλεσης δημοσίων συμβάσεων,
με σκοπό τη διασφάλιση της διαφάνειας και του
υγιούς ανταγωνισμού, καθώς και την κατοχύρωση της
πολυφωνίας και της αντικειμενικής και με ίσους όρους
ενημέρωσης.»

  
Άρθρο 2
1. Η πρώτη περίοδος της παρ. 4 του άρθρου 2 του ν.
3310/2005 αντικαθίσταται ως ακολούθως:
«4. «Επιχείρηση Μέσων Ενημέρωσης»:
Η με οποιαδήποτε νομική μορφή οντότητα ή επιχείρηση,
ανεξαρτήτως του κοινωφελούς ή μη σκοπού της,
η λειτουργία της οποίας υπάγεται στη δικαιοδοσία του
Ελληνικού Κράτους εφαρμοζομένων αναλόγως των διατάξεων
του άρθρου 3 του π.δ. 100/2000 (ΦΕΚ 98 Α΄) και
έχει ως δραστηριότητα, αποκλειστική ή μη:».
2. Στο εδάφιο α΄ της παρ. 4 του άρθρου 2 του ν. 3310/
2005 διαγράφονται οι λέξεις «ή εκτύπωση ή διανομή».
3. Μετά την παρ. 4 του άρθρου 2 του ν. 3310/2005
προστίθεται παράγραφος 5 ως ακολούθως:
«5. «Επιχείρηση που συνάπτει δημόσιες συμβάσεις»:
Το φυσικό ή νομικό πρόσωπο ή η με οποιαδήποτε νομική
μορφή οντότητα που συνάπτει δημόσια σύμβαση,
κατά την παρ. 1 του άρθρου αυτού, ή συμμετέχει σε
διαγωνισμό ή διαδικασία ανάθεσης με σκοπό τη σύναψη
δημόσιας σύμβασης.»
4. Η παρ. 5 του άρθρου 2 του ν. 3310/2005 αναριθμείται
σε παράγραφο 6.
5. Το εδάφιο α΄ της αναριθμούμενης παρ. 6 του άρθρου
2 του ν. 3310/2005 αντικαθίσταται ως ακολούθως:
«α) Το φυσικό ή νομικό πρόσωπο το οποίο είναι κύριος,
είτε απευθείας είτε έμμεσα μέσω συμμετοχής τρίτου,
αριθμού μετοχών ή δικαιωμάτων ψήφου, που αντιστοιχούν
τουλάχιστον στο ένα τοις εκατό (1%) του συνολικού
μετοχικού κεφαλαίου ή του συνόλου των δικαιωμάτων
ψήφου στη Γενική Συνέλευση της επιχείρησης,
ή υπήρξε κύριος ποσοστού τουλάχιστον ένα τοις εκατό
(1%) επί του συνολικού μετοχικού κεφαλαίου ή κάτοχος
δικαιωμάτων ψήφου, που αντιστοιχούσαν τουλάχιστον
στο ένα τοις εκατό (1%) του μετοχικού κεφαλαίου που
εκπροσωπήθηκε ή άσκησε το δικαίωμα ψήφου κατά
τη λήψη της απόφασης της Γενικής Συνέλευσης για
την εκλογή ή την ανάκληση του εκάστοτε τελευταίου
διοικητικού συμβουλίου της επιχείρησης ή της πλειοψηφίας
των μελών αυτού, εφόσον κατά το χρόνο από
τη δημοσίευση της σχετικής προκήρυξης ή από την
έκδοση της απόφασης για τη διαδικασία ανάθεσης
μέχρι την ολοκλήρωση του σχετικού ελέγχου κατά το
άρθρο 5 του νόμου αυτού συντρέχουν ή συνέτρεχαν
επιπλέον οι ακόλουθες προϋποθέσεις:
αα) είναι ή υπήρξε, κατά την προαναφερθείσα χρονική
περίοδο, κύριος αριθμού μετοχών που τον κατατάσσουν
ή κατέτασσαν μεταξύ των δέκα μεγαλύτερων μετόχων
της επιχείρησης, ή
ββ) κατέχει ή κατείχε, κατά την προαναφερθείσα χρονική
περίοδο, από οποιαδήποτε αιτία δικαιώματα ψήφου
στη Γενική Συνέλευση, που τον κατατάσσουν ή κατέτασσαν
ανάμεσα στους δέκα μεγαλύτερους κατόχους
δικαιωμάτων ψήφου της επιχείρησης, ή
γγ) έχει ή είχε, κατά την προαναφερθείσα χρονική
περίοδο, το δικαίωμα είτε από το νόμο είτε από το
καταστατικό της επιχείρησης είτε μέσω εκχώρησης
σχετικού δικαιώματος άλλων μετόχων να διορίζει ή να
ανακαλεί ένα μέλος του διοικητικού συμβουλίου, ή
δδ) κατάρτισε ή είχε καταρτίσει, αμέσως ή εμμέσως,
κατά την προαναφερθείσα χρονική περίοδο, συμβάσεις
και εν γένει συμφωνίες με την επιχείρηση, από τις
οποίες η τελευταία απέκτησε έσοδα ή άλλα οικονομικά
οφέλη κατά την αμέσως προηγούμενη χρήση της, τα
οποία αντιστοιχούν τουλάχιστον στο ένα δέκατο (1/10)
των ακαθάριστων εσόδων της επιχείρησης κατά τη
χρήση αυτή.»
6. Το εδάφιο β΄ της παρ. 6 του άρθρου 2 του ν. 3310/
2005 καταργείται.
7. Το εδάφιο γ΄ της παρ. 6 του άρθρου 2 του ν. 3310/
2005 αναριθμείται σε εδάφιο β΄.
8. Στο τέλος της πρώτης περιόδου του εδαφίου β΄της
αναριθμούμενης παρ. 6 του άρθρου 2 του ν. 3310/2005
διαγράφεται η τελεία, τίθεται κόμμα και προστίθενται
οι λέξεις: «εφόσον συντρέχουν οι προϋποθέσεις του
προηγουμένου εδαφίου α΄.».
9. Στη δεύτερη περίοδο του εδαφίου β΄ της αναριθμούμενης
παρ. 6 του άρθρου 2 του ν. 3310/2005, μετά
τις λέξεις «με τα στοιχεία α΄ και β΄» διαγράφεται η λέξη
«και» και το στοιχείο «γ΄».
10. Οι παράγραφοι 6, 7 και 8 του άρθρου 2 του ν.
3310/2005 αναριθμούνται σε παραγράφους 7, 8 και 9
αντίστοιχα.
11. Στο εδάφιο γ΄ της αναριθμούμενης παρ. 9 του
άρθρου 2 του ν. 3310/2005, μετά τις λέξεις «μέσω χρηματοδότησης»
τίθεται κόμμα και προστίθενται οι λέξεις:
«εξαιρουμένων των δανείων από αναγνωρισμένους
χρηματοπιστωτικούς οργανισμούς,».

  
Άρθρο 3
Το άρθρο 3 του ν. 3310/2005 αντικαθίσταται ως ακολούθως:
« Άρθρο 3
Ασυμβίβαστες ιδιότητες
1. Η ιδιότητα του ιδιοκτήτη, του εταίρου, του βασικού
μετόχου, του μέλους οργάνου διοίκησης ή του διευθυντικού
στελέχους επιχείρησης μέσων ενημέρωσης
είναι ασυμβίβαστη με την ιδιότητα του ιδιοκτήτη, του
εταίρου, του βασικού μετόχου, του μέλους οργάνου
διοίκησης ή του διευθυντικού στελέχους επιχείρησης,
που συνάπτει δημόσιες συμβάσεις, εφόσον συντρέχουν
οι όροι και οι προϋποθέσεις της παρ. 4 του άρθρου
αυτού. Σε περίπτωση που βασικός μέτοχος ή εταίρος
της επιχείρησης είναι νομικό πρόσωπο, η ασυμβίβαστη
ιδιότητα καταλαμβάνει και τα μέλη οργάνου διοίκησης
και τα διευθυντικά στελέχη του νομικού αυτού προσώπου,
εφόσον συντρέχουν οι όροι και οι προϋποθέσεις
της παρ. 4 του άρθρου αυτού.
2. Η ασυμβίβαστη ιδιότητα της προηγούμενης παραγράφου
καταλαμβάνει, επίσης, και τα παρένθετα
πρόσωπα του ιδιοκτήτη, του εταίρου, του βασικού μετόχου,
του μέλους οργάνου διοίκησης ή του διευθυντικού
στελέχους επιχείρησης μέσων ενημέρωσης ή
επιχείρησης που συνάπτει δημόσιες συμβάσεις, καθώς
και κάθε φυσικό ή νομικό πρόσωπο, το οποίο, μέσω
χρηματοδότησης ή συμφωνίας, εξαιρουμένων των
δανείων από αναγνωρισμένους χρηματοπιστωτικούς
οργανισμούς, ή με οποιονδήποτε άλλο τρόπο, ελέγχει
επιχείρηση μέσων ενημέρωσης ή επιχείρηση που συνάπτει
δημόσιες συμβάσεις ή ασκεί επιρροή στη λήψη
αποφάσεων, που λαμβάνονται από τα όργανα διοίκησης
ή τα διευθυντικά στελέχη, σχετικά με τη διοίκηση
και την εν γένει λειτουργία των επιχειρήσεων αυτών,
εφόσον συντρέχουν οι όροι και οι προϋποθέσεις της
παρ. 4 του άρθρου αυτού.
3. Σε περίπτωση που σε διαγωνιστική διαδικασία ή
διαδικασία ανάθεσης για τη σύναψη δημόσιας σύμβασης
συμμετέχει ένωση προσώπων ή κοινοπραξία ή
οποιασδήποτε άλλης μορφής οντότητα, η συνδρομή
ασυμβίβαστης ιδιότητας του άρθρου αυτού ερευνάται
αυτοτελώς για κάθε μέλος τους, εφόσον συντρέχουν
οι όροι και οι προϋποθέσεις της παρ. 4 του άρθρου
αυτού.
4. Η διαπίστωση της ασυμβίβαστης ιδιότητας γίνεται,
ξεχωριστά, για κάθε διαγωνιστική διαδικασία ή διαδικασία
ανάθεσης από την Αναθέτουσα Αρχή και ελέγχεται,
κατά τα οριζόμενα στο άρθρο 5 του νόμου αυτού, εφόσον,
λόγω της συνδρομής της κατά τα ως άνω ασυμβίβαστης
ιδιότητας, αποδειχθεί με οριστική δικαστική
απόφαση που έχει ισχύ δεδικασμένου ότι συντρέχει
περίπτωση αποκλεισμού εξαιτίας ενεργητικής διαφθοράς,
κατά την έννοια του άρθρου 45 παρ. 1 εδ. β΄ της
Οδηγίας 2004/18/ΕΚ της 31.3.2004, όπως η περίπτωση
αυτή ορίζεται στο άρθρο 3 της Πράξης του Συμβουλίου
της 26ης Μαΐου 1997 (ΕΕ C195 της 25.6.1997). Για
την εφαρμογή του νόμου αυτού, ενεργητική διαφθορά
στοιχειοθετείται όταν οποιοσδήποτε, εκ προθέσεως,
υπόσχεται ή παρέχει σε υπάλληλο της Αναθέτουσας
Αρχής, άμεσα ή με τη μεσολάβηση τρίτου, οποιασδήποτε
φύσεως ωφέλημα για τον εαυτό του ή για τρίτο,
προκειμένου ο υπάλληλος να τελέσει ή να μην τελέσει
πράξη εκ των καθηκόντων του ή κατά την άσκηση των
καθηκόντων του, κατά παράβαση των νόμιμων καθηκόντων
του. Με την οριστική καταδικαστική απόφαση
που έχει ισχύ δεδικασμένου πρέπει να διαπιστώνεται η
ανωτέρω αξιόποινη πράξη της επιχείρησης Μ.Μ.Ε., με
την οποία συνδέεται ο υποψήφιος εξαιτίας της κατά
τα ως άνω συνδρομής των ασυμβιβάστων ιδιοτήτων και
απαγορεύσεων του νόμου αυτού και να αποδεικνύεται
η τέλεση της αξιόποινης πράξης του υποψηφίου αυτού
και η ιδιότητά του ως φυσικού αυτουργού ή ηθικού
αυτουργού ή συναυτουργού ή άμεσου συνεργού στην
τέλεση του αδικήματος της ενεργητικής διαφθοράς.
Σε περίπτωση που εκδοθεί, κατά τα ως άνω, οριστική
καταδικαστική απόφαση, εάν μεν συνεχίζεται η διαγωνιστική
διαδικασία ή η διαδικασία ανάθεσης για τη
σύναψη δημόσιας σύμβασης, ο υποψήφιος στη διαδικασία
αυτή αποκλείεται, εάν δε συνεχίζεται η εκτέλεση
της σύμβασης, ο ανάδοχος κηρύσσεται έκπτωτος. Εάν
η εκτέλεση της δημόσιας σύμβασης έχει ανατεθεί σε
κοινοπραξία, της οποίας ένα ή περισσότερα μέλη έχουν
καταδικαστεί, κατά τα ως άνω, για τη διάπραξη του
αδικήματος της ενεργητικής διαφθοράς ως φυσικοί ή
ηθικοί αυτουργοί, τα μέλη αυτά κηρύσσονται έκπτωτα
και τα υπόλοιπα μέλη συνεχίζουν την εκτέλεση της
δημόσιας σύμβασης, είτε μεταξύ τους είτε υποκαθιστώντας
τα έκπτωτα μέλη, υπό την προϋπόθεση ότι
συναινεί η Αναθέτουσα Αρχή. Για τον αποκλεισμό του
υποψηφίου, που συμμετέχει σε διαγωνιστική διαδικασία
ή σε διαδικασία ανάθεσης για τη σύναψη δημόσιας
σύμβασης ή για την έκπτωση του αναδόχου κατά τη
διάρκεια εκτέλεσης της σύμβασης αυτής, πρέπει να
προηγείται οριστική καταδικαστική απόφαση με ισχύ
δεδικασμένου, που να διαπιστώνει το αδίκημα της ενεργητικής
διαφθοράς, όπως ορίζεται ανωτέρω. Ο καταδικασθείς
υποψήφιος ή ανάδοχος δεν επιτρέπεται να
συμμετέχει σε διαγωνιστική διαδικασία ή σε διαδικασία
ανάθεσης για τη σύναψη δημόσιας σύμβασης για χρονικό
διάστημα ενός έτους από την έκδοση της σχετικής
καταδικαστικής απόφασης. Σε περίπτωση υποτροπής,
το ανωτέρω χρονικό διάστημα αποκλεισμού ορίζεται σε
πέντε έτη. Οι αποφάσεις της Αναθέτουσας Αρχής για
τον αποκλεισμό του υποψηφίου από τη διαγωνιστική
διαδικασία ή τη διαδικασία ανάθεσης για τη σύναψη
δημόσιας σύμβασης, καθώς και οι αποφάσεις της Αρχής
που, κατά το άρθρο 5 του νόμου αυτού, είναι αρμόδια
για τη διαδικασία ελέγχου, υπόκεινται σε προσφυγή,
σύμφωνα με τις διατάξεις του εδαφίου α΄της παρ. 2 του
άρθρου 3 του ν. 2522/1997 (ΦΕΚ 178 Α΄), όπως ισχύει,
καθώς και, ανεξάρτητα από την άσκηση ή μη αιτήσεως
ακυρώσεως ενώπιον του Συμβουλίου της Επικρατείας,
σε αίτηση ασφαλιστικών μέτρων, σύμφωνα με τις διατάξεις
της παρ. 3 του άρθρου 3 του ίδιου νόμου.»

  
Άρθρο 4
1. Η παρ. 1 του άρθρου 4 του ν. 3310/2005 αντικαθίσταται
ως ακολούθως:
«1. Απαγορεύεται η σύναψη δημοσίων συμβάσεων με
επιχειρήσεις μέσων ενημέρωσης. Η ίδια απαγόρευση
ισχύει και για τους εταίρους, τους βασικούς μετόχους,
τα μέλη των οργάνων διοίκησης και τα διευθυντικά
στελέχη των επιχειρήσεων αυτών, εφόσον διαπιστωθεί
η συνδρομή του ασυμβιβάστου κατά τα οριζόμενα στο
άρθρο 3 του νόμου αυτού. Απαγορεύεται, επίσης, η σύναψη
δημοσίων συμβάσεων με επιχειρήσεις, των οποίων
οι εταίροι ή οι βασικοί μέτοχοι ή τα μέλη οργάνων
διοίκησης ή τα διευθυντικά στελέχη είναι επιχειρήσεις
μέσων ενημέρωσης ή οι εταίροι ή οι βασικοί μέτοχοι ή
τα μέλη οργάνων διοίκησης ή τα διευθυντικά στελέχη
επιχειρήσεων μέσων ενημέρωσης, εφόσον διαπιστωθεί
η συνδρομή του ασυμβιβάστου κατά τα οριζόμενα στο
άρθρο 3 του νόμου αυτού.»
2. Η πρώτη περίοδος της παρ. 2 του άρθρου 4 του ν.
3310/2005 αντικαθίσταται ως ακολούθως:
«Η απαγόρευση της προηγούμενης παραγράφου καταλαμβάνει
και:».
3. Στο εδάφιο β΄ της παρ. 2 του άρθρου 4 του ν. 3310/
2005 μετά τις λέξεις «μέσω χρηματοδότησης» τίθεται
κόμμα και προστίθενται οι λέξεις: «εξαιρουμένων των
δανείων από αναγνωρισμένους χρηματοπιστωτικούς
οργανισμούς,».
4. Στην τρίτη περίοδο του εδαφίου α΄ της παρ. 4 του
άρθρου 4 του ν. 3310/2005 μετά τις λέξεις «δημόσιες
συμβάσεις» τίθεται κόμμα και προστίθενται οι λέξεις:
«εφόσον συντρέχουν οι προϋποθέσεις της παρ. 6 του
άρθρου 2 του νόμου αυτού.».
5. Στο τέλος του εδαφίου α΄ της παρ. 4 του άρθρου 4
του ν. 3310/2005 μετά τις λέξεις «μετοχικού κεφαλαίου»
διαγράφεται η τελεία, τίθεται κόμμα και προστίθενται
οι λέξεις: «εφόσον συντρέχουν οι προϋποθέσεις της
παρ. 6 του άρθρου 2 του νόμου αυτού.».
6. Στην πρώτη περίοδο του εδαφίου β΄ της παρ. 4
του άρθρου 4 του ν. 3310/2005 μετά τις λέξεις «εταίρου
επιχείρησης μέσων ενημέρωσης» διαγράφεται η τελεία,
τίθεται κόμμα και προστίθενται οι λέξεις: «εφόσον συντρέχουν
οι προϋποθέσεις της παρ. 6 του άρθρου 2
του νόμου αυτού.».
7. Στη δεύτερη περίοδο του εδαφίου β΄ της παρ. 4
του άρθρου 4 του ν. 3310/2005, μετά τις λέξεις «επί του
συνολικού μετοχικού κεφαλαίου» διαγράφεται η τελεία,
τίθεται κόμμα και προστίθενται οι λέξεις: «εφόσον συντρέχουν
οι προϋποθέσεις της παρ. 6 του άρθρου 2
του νόμου αυτού.».

  
Άρθρο 5
1. Η παρ. 1 του άρθρου 5 του ν. 3310/2005 αντικαθίσταται
ως ακολούθως:
«1. Το Εθνικό Συμβούλιο Ραδιοτηλεόρασης (Ε.Σ.Ρ.)
ελέγχει κατά τη διαδικασία του άρθρου αυτού εάν
συντρέχει σε επιχείρηση που συνάπτει δημόσιες συμβάσεις
ασυμβίβαστη ιδιότητα ή απαγόρευση, κατά την
έννοια και υπό τις προϋποθέσεις των άρθρων 3 και 4
του νόμου αυτού. Ο έλεγχος αυτός είναι διαρκής και
καταλαμβάνει το χρονικό διάστημα από την υπογραφή
της δημόσιας σύμβασης έως και την ολοκλήρωση εκτέλεσής
της. Ο έλεγχος και οι συνέπειες της συνδρομής
ασυμβιβάστων ιδιοτήτων και των απαγορεύσεων του
νόμου αυτού αναφέρονται υποχρεωτικά σε όλες τις
προκηρύξεις και προσκλήσεις εκδήλωσης ενδιαφέροντος
που εκδίδονται από τις Αναθέτουσες Αρχές.»
2. Η παρ. 2 του άρθρου 5 του ν. 3310/2005 καταργείται.
3. Οι παράγραφοι 3, 4, 5, 6, 7 και 8 του άρθρου 5 του
ν. 3310/2005 αναριθμούνται σε παραγράφους 2, 3, 4, 5,
6 και 7 αντίστοιχα.
4. Στην πρώτη περίοδο της αναριθμούμενης παρ. 2
του άρθρου 5 του ν. 3310/2005 μετά τις λέξεις «κατά
την έννοια» προστίθενται οι λέξεις: «και υπό τις προϋποθέσεις».
5. Στο τέλος της αναριθμούμενης παρ. 2 του άρθρου 5
του ν. 3310/2005 προστίθεται περίοδος ως ακολούθως:
«Σε περίπτωση εκδόσεως, πριν την υπογραφή της δημόσιας
σύμβασης, οριστικής καταδικαστικής απόφασης
που έχει ισχύ δεδικασμένου, με την οποία διαπιστώνεται
κατά τα ως άνω η τέλεση του αδικήματος της
ενεργητικής διαφθοράς, η Αναθέτουσα Αρχή οφείλει,
χωρίς υπαίτια καθυστέρηση, να υποβάλει την απόφασή
της περί αποκλεισμού του υποψηφίου στο Ε.Σ.Ρ., προκειμένου
να ελεγχθεί, το αργότερο πριν την υπογραφή
της δημόσιας σύμβασης, ο αποκλεισμός του.»
6. Η αναριθμούμενη παρ. 3 του άρθρου 5 του ν. 3310/
2005 αντικαθίσταται ως ακολούθως:
«3. Τα έγγραφα που υποβάλλουν οι επιχειρήσεις, που
συνάπτουν δημόσιες συμβάσεις για την έκδοση του
ανωτέρω πιστοποιητικού, πρέπει να αναφέρουν τα αναγκαία
στοιχεία για την εφαρμογή του νόμου αυτού.»
7. Στην αναριθμούμενη παρ. 4 του άρθρου 5 του ν.
3310/2005 οι λέξεις «της παραγράφου 7» αντικαθίστανται
από τις λέξεις: «της παραγράφου 6».
8. Η αναριθμούμενη παρ. 5 του άρθρου 5 του ν. 3310/
2005 αντικαθίσταται ως ακολούθως:
«5. Μετά τη σύναψη δημόσιας σύμβασης, η επιχείρηση
υποχρεούται να γνωστοποιεί στο Τμήμα Ελέγχου Διαφάνειας
του Ε.Σ.Ρ. οποιαδήποτε αλλαγή των φυσικών ή
νομικών προσώπων, που εμπίπτουν στις ασυμβίβαστες
ιδιότητες ή τις απαγορεύσεις, κατά την έννοια και τις
προϋποθέσεις των άρθρων 3 και 4 του νόμου αυτού,
καθ’ όλη τη διάρκεια εκτέλεσης της δημόσιας σύμβασης
και έως την ολοκλήρωση της εκτέλεσής της. Σε
περίπτωση εκδόσεως, μετά την υπογραφή της δημόσιας
σύμβασης, οριστικής καταδικαστικής απόφασης
που έχει ισχύ δεδικασμένου, με την οποία διαπιστώνεται
κατά τα ως άνω η τέλεση του αδικήματος της
ενεργητικής διαφθοράς, η Αναθέτουσα Αρχή οφείλει,
χωρίς υπαίτια καθυστέρηση, να προσκομίσει την απόφασή
της περί εκπτώσεως του αναδόχου στο Ε.Σ.Ρ.,
προκειμένου να ελεγχθεί η έκπτωσή του.»

  
Άρθρο 6
1. Στην πρώτη περίοδο της παρ. 1 του άρθρου 6 του
ν. 3310/2005 μετά τις λέξεις «κατά την έννοια» προστίθενται
οι λέξεις: «και υπό τις προϋποθέσεις».
2. Στην πρώτη περίοδο της παρ. 2 του άρθρου 6 του
ν. 3310/2005 μετά τις λέξεις «κατά την έννοια» προστίθενται
οι λέξεις: «και υπό τις προϋποθέσεις».
3. Στην τελευταία περίοδο της παρ. 2 του άρθρου
6 του ν. 3310/2005 οι λέξεις «του άρθρου 7 παρ. 12»
αντικαθίστανται από τις λέξεις: «της περ. Α΄ της παρ.
7 του άρθρου 7».
4. Στην παρ. 4 του άρθρου 6 του ν. 3310/2005 μετά
τις λέξεις «ασυμβίβαστες ιδιότητες και απαγορεύσεις,»
προστίθενται οι λέξεις: «κατά την έννοια και υπό τις
προϋποθέσεις των άρθρων 3 και 4 του νόμου αυτού,».
5. Στην παρ. 5 του άρθρου 6 του ν. 3310/2005 μετά τις
λέξεις «που προβλέπονται» διαγράφονται οι λέξεις «στα
άρθρα» και προστίθενται οι λέξεις: «κατά την έννοια
και υπό τις προϋποθέσεις των άρθρων».
6. Η παρ. 7 του άρθρου 6 του ν. 3310/2005 αντικαθίσταται
ως ακολούθως:
«7. Η σύναψη δημόσιας σύμβασης, χωρίς προηγουμένως
να έχει τηρηθεί η διοικητική διαδικασία του άρθρου
αυτού ή κατά παράβαση της εκδοθείσας, εντός
της οριζομένης προθεσμίας, απόφασης του Ε.Σ.Ρ. ή
κατά παράβαση των διατάξεων του άρθρου αυτού είναι
άκυρη.»
7. Η παρ. 8 του άρθρου 6 του ν. 3310/2005 καταργείται.

  
Άρθρο 7
Το άρθρο 7 του ν. 3310/2005 αντικαθίσταται ως ακολούθως:
« Άρθρο 7
Κυρώσεις
Α. Διοικητικές κυρώσεις
1. Μετά την έκδοση της σχετικής καταδικαστικής
απόφασης που έχει ισχύ δεδικασμένου, με την οποία
διαπιστώνεται ενεργητική διαφθορά, κατά την έννοια
του άρθρου 45 παρ. 1 εδ. β΄ της Οδηγίας 2004/18/ΕΚ της
31.3.2004, όπως η περίπτωση αυτή ορίζεται στο άρθρο
3 της Πράξης του Συμβουλίου της 26ης Μαΐου 1997
(ΕΕ C195 της 25.6.1997), η Ολομέλεια του Ε.Σ.Ρ., μετά
από αιτιολογημένη εισήγηση του Τμήματος Ελέγχου
Διαφάνειας του Ε.Σ.Ρ., επιβάλλει τη διοικητική κύρωση
του προστίμου στο φυσικό πρόσωπο που συνδέεται,
κατά την έννοια της συνδρομής των ασυμβιβάστων
ιδιοτήτων και απαγορεύσεων του νόμου αυτού, με επιχείρηση
Μ.Μ.Ε.. Στην περίπτωση που το φυσικό αυτό
πρόσωπο διαπιστώνεται, με την παραπάνω δικαστική
απόφαση, ότι δεν συνδέεται, κατά την έννοια της συνδρομής
των ασυμβιβάστων ιδιοτήτων και απαγορεύσεων
του νόμου αυτού, με επιχείρηση Μ.Μ.Ε., η διοικητική
κύρωση του προστίμου επιβάλλεται από την Επιτροπή
Ανταγωνισμού. Στην περίπτωση αυτή, η Αναθέτουσα
Αρχή οφείλει, χωρίς υπαίτια καθυστέρηση, να διαβιβάσει
τη σχετική καταδικαστική απόφαση στην Επιτροπή
Ανταγωνισμού.
Η διοικητική κύρωση του προστίμου επιβάλλεται, σε
κάθε περίπτωση, εντός προθεσμίας το αργότερο τριών
μηνών από την έκδοση της σχετικής καταδικαστικής
απόφασης.
α. Για τον υπολογισμό του προστίμου λαμβάνεται ως
βάση:
αα. Για τον ιδιοκτήτη, το κεφάλαιο της επιχείρησης ή
η αξία του εξοπλισμού της ή το μετοχικό του κεφάλαιο
ή τα εταιρικά μερίδια που κατέχει, όπως η αξία τους
προσδιορίζεται με ανάλογη εφαρμογή των διατάξεων
της απόφασης 1030366/10307/Β 0012/1.4.2003 του
Υπουργού Οικονομίας και Οικονομικών (ΦΕΚ 477 Β΄),
όπως εκάστοτε ισχύει, και των διατάξεων της παρ. 2
του άρθρου 13 του ν. 2238/1994 (ΦΕΚ 151 Α΄), όπως κάθε
φορά ισχύει, ή, εάν πρόκειται για εισηγμένες σε χρηματιστήριο
αξιών μετοχές, λαμβάνεται ο μέσος όρος της
χρηματιστηριακής αξίας του συνόλου των μετοχών της
των τελευταίων τριάντα ημερών πριν από την έκδοση
της ανωτέρω απορριπτικής πράξης, σύμφωνα με τα
δελτία τιμών που εκδίδονται από το οικείο χρηματιστήριο
αξιών.
ββ. Για το μέτοχο, η αξία του συνόλου των μετοχών
που συνυπολογίστηκαν για το χαρακτηρισμό του φυσικού
ή νομικού προσώπου ως μετόχου της επιχείρησης
που συνάπτει δημόσιες συμβάσεις, όπως αυτή προσδιορίζεται
με ανάλογη εφαρμογή των διατάξεων της
απόφασης 1030366/10307/Β 0012/1.4.2003 του Υπουργού
Οικονομίας και Οικονομικών (ΦΕΚ 477 Β΄), όπως
εκάστοτε ισχύει, και των διατάξεων της παρ. 2 του
άρθρου 13 του ν. 2238/1994 (ΦΕΚ 151 Α΄). Σε περίπτωση
εισηγμένων σε χρηματιστήριο αξιών μετοχών, λαμβάνεται
ο μέσος όρος της χρηματιστηριακής τιμής της
μετοχής των τελευταίων τριάντα ημερών πριν από την
έκδοση της ανωτέρω απορριπτικής πράξης, σύμφωνα
με τα δελτία τιμών που εκδίδονται από το οικείο χρηματιστήριο
αξιών.
γγ. Για τον εταίρο εφαρμόζεται ανάλογα η διάταξη
για το μέτοχο, και
δδ. Στο μέλος οργάνου διοίκησης ή στο διευθυντικό
στέλεχος επιβάλλεται πρόστιμο, το ύψος του οποίου
καθορίζεται κατωτέρω.
Εφόσον το φυσικό αυτό πρόσωπο συνδέεται, υπό την
έννοια της συνδρομής των κατά τα ως άνω ασυμβιβάστων
ιδιοτήτων και απαγορεύσεων του νόμου αυτού,
με επιχείρηση μέσων ενημέρωσης, συνυπολογίζεται η
αξία ή το πρόστιμο που προκύπτει από την κατοχή των
ανωτέρω ιδιοτήτων τόσο στην επιχείρηση που συνάπτει
δημόσιες συμβάσεις όσο και στην επιχείρηση μέσων
ενημέρωσης, με ανάλογη εφαρμογή των εδαφίων αα΄
έως δδ΄ της παραγράφου αυτής.
β. Ύψος προστίμου:
Το πρόστιμο επιβάλλεται στα ακόλουθα πρόσωπα
ως εξής:
αα. Στον ιδιοκτήτη, πρόστιμο ύψους μέχρι το εβδομήντα
τοις εκατό (70%) της βάσης υπολογισμού προστίμου,
όπως αυτό υπολογίζεται ανωτέρω.
ββ. Στο μέτοχο, πρόστιμο ύψους από το τριπλάσιο
έως το επταπλάσιο της βάσης υπολογισμού προστίμου,
όπως αυτό υπολογίζεται ανωτέρω. Σε περίπτωση
υποτροπής, το ύψος του προστίμου μπορεί να ανέλθει
στο δεκαπενταπλάσιο της βάσης υπολογισμού προστίμου.
γγ. Στον εταίρο εφαρμόζεται αναλογικά η διάταξη
για το μέτοχο.
δδ. Στο μέλος οργάνου διοίκησης ή στο διευθυντικό
στέλεχος, πρόστιμο ύψους από πεντακόσιες χιλιάδες
μέχρι ένα εκατομμύριο ευρώ. Σε περίπτωση υποτροπής,
το Ε.Σ.Ρ. μπορεί να επιβάλει και την κύρωση της
απαγόρευσης εκλογής ή διορισμού, από ένα μέχρι τρία
έτη, σε θέση μέλους οργάνου διοίκησης ή διευθυντικού
στελέχους επιχείρησης που συνάπτει δημόσιες
συμβάσεις.
2. Μετά την έκδοση της σχετικής καταδικαστικής
απόφασης που έχει ισχύ δεδικασμένου, με την οποία
διαπιστώνεται ενεργητική διαφθορά, κατά την έννοια
του άρθρου 45 παρ. 1 εδ. β΄ της Οδηγίας 2004/18/ΕΚ
της 31.3.2004, όπως η περίπτωση αυτή ορίζεται στο
άρθρο 3 της Πράξης του Συμβουλίου της 26ης Μαΐου
1997 (ΕΕ C195 της 25.6.1997), και εντός προθεσμίας το
αργότερο τριών μηνών, η Ολομέλεια του Ε.Σ.Ρ., μετά
από αιτιολογημένη εισήγηση του Τμήματος Ελέγχου
Διαφάνειάς του, επιβάλλει εις βάρος της επιχείρησης
μέσων ενημέρωσης τις ακόλουθες κυρώσεις:
α. Πρόστιμο ύψους μέχρι το εβδομήντα τοις εκατό
(70%) του κεφαλαίου της επιχείρησης ή της αξίας
του εξοπλισμού της ή του μετοχικού κεφαλαίου
της επιχείρησης μέσων ενημέρωσης ή της αξίας των
εταιρικών μεριδίων, όπως η αξία τους προσδιορίζεται
με ανάλογη εφαρμογή των διατάξεων της απόφασης
1030366/10307/Β 0012/ 1.4.2003 του Υπουργού Οικονομίας
και Οικονομικών (ΦΕΚ 477 Β΄), όπως ισχύει, και
των διατάξεων της παραγράφου 2 του άρθρου 13 του
ν. 2238/1994 (ΦΕΚ 151 Α΄), όπως ισχύει, ή, εάν πρόκειται
για εισηγμένες σε χρηματιστήριο αξιών μετοχές, λαμβάνεται
ο μέσος όρος της χρηματιστηριακής αξίας του
συνόλου των μετοχών της των τελευταίων τριάντα ημερών
πριν από την έκδοση της ανωτέρω απορριπτικής
πράξης, σύμφωνα με τα δελτία τιμών που εκδίδονται
από το οικείο χρηματιστήριο αξιών.
β. Διακοπή λειτουργίας έως ένα μήνα ή, σε περίπτωση
υποτροπής, ανάκληση άδειας λειτουργίας της επιχείρησης
ηλεκτρονικών μέσων ενημέρωσης.
3. Η απόφαση για την επιβολή των διοικητικών κυρώσεων
του άρθρου αυτού πρέπει να είναι πλήρως
και ειδικώς αιτιολογημένη και λαμβάνεται ύστερα από
ακρόαση των εγκαλούμενων προσώπων, σύμφωνα με τη
διαδικασία που προβλέπεται για την επιβολή κυρώσεων
από το Ε.Σ.Ρ. ή την Επιτροπή Ανταγωνισμού, αντίστοιχα.
Σε κάθε περίπτωση, η επιλογή του είδους και η επιμέτρηση
των διοικητικών κυρώσεων που επιβάλλονται για
κάθε παράβαση των διατάξεων του νόμου αυτού γίνεται
με βάση την αρχή της αναλογικότητας, λαμβανομένων
ιδίως υπόψη της τυχόν ωφέλειας που αποκομίστηκε
από την παράβαση αυτή, καθώς και των ειδικών συνθηκών
και περιστάσεων τέλεσής της.
4. Σε περίπτωση επιχειρήσεων των οποίων οι μετοχές
είναι εισηγμένες σε ημεδαπό Χρηματιστήριο Αξιών, οι
σχετικές κυρωτικές αποφάσεις του Ε.Σ.Ρ. ή της Επιτροπής
Ανταγωνισμού, αντίστοιχα, κοινοποιούνται, χωρίς
καθυστέρηση, στην Επιτροπή Κεφαλαιαγοράς.
5. Οι αποφάσεις για την επιβολή προστίμων που εκδίδει
το Ε.Σ.Ρ. ή η Επιτροπή Ανταγωνισμού, αντίστοιχα,
αποτελούν νόμιμους τίτλους για την είσπραξή τους
ως δημοσίων εσόδων, κατά τις διατάξεις του Κώδικα
Είσπραξης Δημοσίων Εσόδων (Κ.Ε.Δ.Ε.).
6. Σε περίπτωση μη υποβολής ή πλημμελούς υποβολής
ή υποβολής εσφαλμένων στοιχείων για την τήρηση
των ανωτέρω μητρώων εκ μέρους των φυσικών ή
νομικών προσώπων που έχουν υποχρέωση υποβολής
στοιχείων, σύμφωνα με τον παρόντα νόμο, επιβάλλεται
από το Ε.Σ.Ρ. πρόστιμο ύψους από πέντε χιλιάδες
(5.000,00) έως πενήντα χιλιάδες (50.000,00) ευρώ.
7. Σε περίπτωση που η Αναθέτουσα Αρχή κατακυρώσει
το διαγωνισμό ή αναθέσει την εκτέλεση της
δημόσιας σύμβασης στον αμέσως επόμενο κατά σειρά
υποψήφιο για τους λόγους που αναφέρονται στις διατάξεις
της παρ. 2 του άρθρου 6 του νόμου αυτού, ο
αποκλεισθείς ή ο εκπεσών ανάδοχος, πέραν των κυρώσεων,
που προβλέπονται στο άρθρο αυτό, οφείλει έναντι
της Αναθέτουσας Αρχής να καταβάλει τη διαφορά
του ανταλλάγματος που τυχόν προκύπτει από την κατακύρωση
της σύμβασης ή την ανάθεση της εκτέλεσής
της στον αμέσως επόμενο κατά σειρά υποψήφιο. Εάν
η Αναθέτουσα Αρχή είναι το Δημόσιο, η είσπραξη της
κατά τα ως άνω διαφοράς του ανταλλάγματος βεβαιώνεται
από την αρμόδια Δ.Ο.Υ., κατόπιν σχετικής πράξης
της Αναθέτουσας Αρχής, με την οποία εκκαθαρίζεται
η απαίτηση. Η πράξη της αρμόδιας Δ.Ο.Υ. αποτελεί νόμιμο
τίτλο για την είσπραξή του ως δημοσίου εσόδου
κατά τις διατάξεις του Κ.Ε.Δ.Ε.. Εάν Αναθέτουσα Αρχή
είναι νομικό πρόσωπο του ευρύτερου δημόσιου τομέα,
η σχετική απαίτηση επιδιώκεται δικαστικώς, εφόσον γι’
αυτά τα νομικά πρόσωπα δεν εφαρμόζονται οι διατάξεις
του Κ.Ε.Δ.Ε..
Β. Ποινικές κυρώσεις
1. Η διάπραξη του αδικήματος της ενεργητικής διαφθοράς
που προβλέπεται από το άρθρο 3 παρ. 4 του
νόμου αυτού τιμωρείται με τις προβλεπόμενες κυρώσεις
από τα άρθρα 236 του Ποινικού Κώδικα και 1 παρ. 1 του
ν. 1608/1950 (ΦΕΚ 309 Α΄), όπως ισχύουν, σε συνδυασμό
με τα άρθρα 45 και 46 του Ποινικού Κώδικα.
2. Σε περίπτωση αρνήσεως παροχής στοιχείων ή
υποβολής ψευδών στοιχείων ενώπιον του Ε.Σ.Ρ. ή της
Επιτροπής Ανταγωνισμού, αντίστοιχα, επιβάλλεται στο
υπαίτιο φυσικό πρόσωπο ποινή φυλάκισης τουλάχιστον
ενός έτους.
3. Η παράβαση της διατάξεως του άρθρου 6 παρ. 7
του παρόντος νόμου επισύρει για τα αρμόδια όργανα
της Αναθέτουσας Αρχής, τα οποία προβαίνουν εν
γνώσει τους στη σύναψη της δημόσιας σύμβασης, την
ποινή της φυλάκισης τουλάχιστον ενός έτους.
4. Τα μέλη και το επιστημονικό ή διοικητικό προσωπικό
του Ε.Σ.Ρ., τα οποία δεν προβαίνoυν στην έκδοση
εντός της οριζόμενης προθεσμίας της απόφασης ή του
πιστοποιητικού, που πρoβλέπoνται στις διατάξεις του
άρθρου 6, με σκοπό να αποκομίσουν οι ίδιοι ή τρίτος
όφελος ή να προκαλέσουν βλάβη σε τρίτο, τιμωρούνται
με ποινή φυλάκισης τουλάχιστον ενός έτους, εκτός εάν
η πράξη τιμωρείται βαρύτερα με άλλη διάταξη.
5. Οι ποινές του άρθρου αυτού επιβάλλονται, εφόσον
με άλλη διάταξη νόμου δεν τιμωρούνται βαρύτερα.»

  
Άρθρο 8
1. Η παρ. 1 του άρθρου 8 του ν. 3310/2005 αντικαθίσταται
ως ακολούθως:
«1. Οι μετοχές των ανωνύμων εταιρειών που συμμετέχουν,
αυτοτελώς ή σε κοινοπραξία ή ένωση προσώπων
ή σε οποιασδήποτε μορφής οντότητα, σε διαγωνιστική
διαδικασία ή διαδικασία ανάθεσης κατασκευής έργων
ή προμήθειας αγαθών ή παροχής υπηρεσιών και μελετών
του Δημοσίου ή των νομικών προσώπων του
ευρύτερου δημόσιου τομέα, όπως αυτός οριοθετείται
με τις διατάξεις του νόμου αυτού, με οικονομικό αντικείμενο
ή αντάλλαγμα ανώτερο του ενός εκατομμυρίου
(1.000.000,00) ευρώ, είναι υποχρεωτικά ονομαστικές,
προκειμένου να καταστεί εφικτός ο έλεγχος της συνδρομής
των λόγων αποκλεισμού από τις διαγωνιστικές
διαδικασίες ή τις διαδικασίες ανάθεσης, σύμφωνα με
τις Οδηγίες περί συντονισμού των διαδικασιών σύναψης
δημοσίων συμβάσεων υπηρεσιών, συμβάσεων δημοσίων
προμηθειών και συμβάσεων δημοσίων έργων, όπως
εκάστοτε ισχύουν. Εφόσον μέτοχος είναι άλλη ανώνυμη
εταιρεία με ποσοστό συμμετοχής στο μετοχικό κεφάλαιο
τουλάχιστον ένα τοις εκατό (1%), οι μετοχές της
εταιρείας αυτής είναι υποχρεωτικά ονομαστικές στο
σύνολό τους μέχρι φυσικού προσώπου. Σε περίπτωση
συμμετοχής εταιρειών άλλης νομικής μορφής, πλην των
ανωνύμων, στις οποίες συμμετέχουν ή κατέχουν εταιρικά
μερίδια ανώνυμες εταιρείες, με ποσοστό συμμετοχής
στο εταιρικό κεφάλαιο τουλάχιστον ένα τοις εκατό
(1%), οι μετοχές τους είναι υποχρεωτικά ονομαστικές
μέχρι και του τελευταίου φυσικού προσώπου.»
2. Η παρ. 2 του άρθρου 8 του ν. 3310/2005 αντικαθίσταται
ως ακολούθως:
«2. Οι υποχρεώσεις της παραγράφου 1 του άρθρου
αυτού ισχύουν και για τις αλλοδαπές ανώνυμες εταιρείες,
ανεξαρτήτως της συμμετοχής τους ή μη σε ελληνικές
ανώνυμες εταιρείες, υπό την προϋπόθεση ότι
το δίκαιο της χώρας, στην οποία έχουν την έδρα τους,
επιβάλλει για το σύνολο της δραστηριότητάς τους ή
για συγκεκριμένη δραστηριότητα, την ονομαστικοποίηση
των μετοχών τους στο σύνολό τους μέχρι φυσικού
προσώπου. Εφόσον δεν επιβάλλεται υποχρέωση
ονομαστικοποίησης των μετοχών κατά το δίκαιο της
χώρας, στην οποία έχουν την έδρα τους, προσκομίζεται
σχετική βεβαίωση από αρμόδια αρχή της χώρας
αυτής, εφόσον υπάρχει σχετική πρόβλεψη, διαφορετικά
προσκομίζεται υπεύθυνη δήλωση του υποψηφίου. Στην
περίπτωση που δεν επιβάλλεται υποχρέωση ονομαστικοποίησης,
η αλλοδαπή ανώνυμη εταιρεία υποχρεούται
να προσκομίσει στην Αναθέτουσα Αρχή έγκυρη και
ενημερωμένη κατάσταση των μετόχων της, που κατέχουν
τουλάχιστον ένα τοις εκατό (1%) των μετοχών ή
δικαιωμάτων ψήφου της ανώνυμης εταιρείας. Σε περίπτωση
που η εταιρεία δεν τηρεί ενημερωμένη κατάσταση
μετόχων, υποχρεούται να προσκομίσει σχετική
κατάσταση μετόχων, που κατέχουν τουλάχιστον ένα
τοις εκατό (1%) των μετοχών ή δικαιωμάτων ψήφου,
σύμφωνα με την τελευταία Γενική Συνέλευση, εφόσον οι
μέτοχοι αυτοί είναι γνωστοί στην εταιρεία. Σε αντίθετη
περίπτωση, η εταιρεία οφείλει να αιτιολογήσει τους
λόγους για τους οποίους δεν είναι γνωστοί οι ως άνω
μέτοχοι, η δε Αναθέτουσα Αρχή δεν διαθέτει διακριτική
ευχέρεια κατά την κρίση της αιτιολογίας αυτής.
Εναπόκειται στην Αναθέτουσα Αρχή να αποδείξει τη
δυνατότητα της εταιρείας να υποβάλει την προαναφερόμενη
κατάσταση των μετόχων της, διαφορετικά
η μη υποβολή της σχετικής κατάστασης δεν επιφέρει
έννομες συνέπειες σε βάρος της εταιρείας.»
3. Η παρ. 3 του άρθρου 8 του ν. 3310/2005 αντικαθίσταται
ως ακολούθως:
«3. Η υποχρέωση περαιτέρω ονομαστικοποίησης μέχρι
φυσικού προσώπου δεν ισχύει ως προς τις εισηγμένες
στα Χρηματιστήρια κρατών−μελών της Ευρωπαϊκής
Ένωσης ή του Οργανισμού Οικονομικής Συνεργασίας
και Ανάπτυξης (Ο.Ο.Σ.Α.) εταιρείες.»
4. Στην πρώτη περίοδο της παρ. 7 του άρθρου 8 του
ν. 3310/2005, μετά τις λέξεις «των άρθρων 1 παρ. 4»
διαγράφεται το κόμμα και τίθεται ο σύνδεσμος «και».
5. Στην πρώτη περίοδο του εδαφίου β΄ της παρ. 8
του άρθρου 8 του ν. 3310/2005 οι λέξεις «στο Τμήμα
Ελέγχου Διαφάνειας του Ε.Σ.Ρ.» αντικαθίστανται από
τις λέξεις: «στην Αναθέτουσα Αρχή».
6. Στη δεύτερη περίοδο του εδαφίου β΄ της παρ. 8
του άρθρου 8 του ν. 3310/2005 οι λέξεις «στο Τμήμα
Ελέγχου Διαφάνειας του Ε.Σ.Ρ.» αντικαθίστανται από
τις λέξεις: «στην Αναθέτουσα Αρχή».
7. Η παρ. 9 του άρθρου 8 του ν. 3310/2005 αντικαθίσταται
ως ακολούθως:
« 9. Οι αλλοδαπές επιχειρήσεις που συμμετέχουν
στις διαδικασίες σύναψης δημοσίων συμβάσεων και
εφόσον στο δίκαιο της χώρας, στην οποία έχουν την
έδρα τους, δεν προβλέπεται, για το σύνολο της δραστηριότητάς
τους ή για συγκεκριμένη δραστηριότητα,
η ονομαστικοποίηση των μετοχών τους στο σύνολό
τους μέχρι φυσικού προσώπου, πρέπει να προσκομίζουν
στην Αναθέτουσα Αρχή, κατά την υποβολή του
φακέλου συμμετοχής τους σε διαγωνιστική διαδικασία,
έγκυρη και ενημερωμένη κατάσταση των μετόχων τους
που κατέχουν τουλάχιστον ένα τοις εκατό (1%) των μετοχών
ή δικαιωμάτων ψήφου της ανώνυμης εταιρείας.
Σε περίπτωση που η εταιρεία δεν τηρεί ενημερωμένη
κατάσταση μετόχων, υποχρεούται να προσκομίσει σχετική
κατάσταση μετόχων που κατέχουν τουλάχιστον
ένα τοις εκατό (1%) των μετοχών ή δικαιωμάτων ψήφου,
σύμφωνα με την τελευταία Γενική Συνέλευση, εφόσον οι
μέτοχοι αυτοί είναι γνωστοί στην εταιρεία. Σε αντίθετη
περίπτωση, η εταιρεία οφείλει να αιτιολογήσει τους
λόγους για τους οποίους δεν είναι γνωστοί οι ως άνω
μέτοχοι, η δε Αναθέτουσα Αρχή δεν διαθέτει διακριτική
ευχέρεια κατά την κρίση της αιτιολογίας αυτής.
Εναπόκειται στην Αναθέτουσα Αρχή να αποδείξει τη
δυνατότητα της εταιρείας να υποβάλει την προαναφερόμενη
κατάσταση των μετόχων της, διαφορετικά
η μη υποβολή της σχετικής κατάστασης δεν επιφέρει
έννομες συνέπειες σε βάρος της εταιρείας. Όλα τα
ανωτέρω έγγραφα πρέπει να είναι επικυρωμένα από
την κατά νόμον αρμόδια αρχή του κράτους της έδρας
του υποψηφίου και να συνοδεύονται από επίσημη μετάφραση
στην ελληνική.»

  
Άρθρο 9
1. Μετά την παρ. 8 του άρθρου 11 του ν. 3310/2005
προστίθεται παράγραφος 9 ως ακολούθως:
«9. Η παράγραφος 5 του άρθρου 5 του ν. 2863/2000
αντικαθίσταται ως ακολούθως:
«5. Ο Αντιπρόεδρος αναπληρώνει τον Πρόεδρο σε
όλες τις αρμοδιότητές του, όταν αυτός κωλύεται για
οποιονδήποτε λόγο να τις ασκήσει ή απουσιάζει από
την έδρα της Αρχής. Με απόφαση της Ολομέλειας
επιτρέπεται η εξουσιοδότηση υπογραφής στον Αντιπρόεδρο
ή σε μέλος του Ε.Σ.Ρ.. Επίσης, ο Αντιπρόεδρος
ή άλλο μέλος οριζόμενο από την Ολομέλεια του
Ε.Σ.Ρ. προεδρεύει στα Κλιμάκια που συγκροτούνται,
σύμφωνα με την παρ. 3 του άρθρου 5 του ν. 2863/2000,
όπως τροποποιήθηκε με την παρ.8 του άρθρου 11 του
ν. 3310/2005.».»
2. Η παρ. 9 του άρθρου 11 του ν. 3310/2005 αναριθμείται
σε παράγραφο 10.

  
Άρθρο 10
1. Η παρ. 1 του άρθρου 12 του ν. 3310/2005, με την
οποία τροποποιήθηκε η παρ. 9 του άρθρου 1 του ν.
2328/1995, αντικαθίσταται ως ακολούθως:
«1. Η παρ. 9 του άρθρου 1 του ν. 2328/1995 (ΦΕΚ 159
Α΄), όπως συμπληρώθηκε με την παρ. 4 του άρθρου
19 του ν. 2644/1998 (ΦΕΚ 233 Α΄), αντικαθίσταται ως
ακολούθως:
«9. Οι μετοχές των ανωνύμων εταιρειών που υποβάλλουν
αίτηση για χορήγηση άδειας ίδρυσης, εγκατάστασης
και λειτουργίας τηλεοπτικού σταθμού πρέπει
να είναι ονομαστικές στο σύνολό τους μέχρι φυσικού
προσώπου.
Εάν κύριος εν όλω ή εν μέρει των ονομαστικών μετοχών
των ανωτέρω εταιρειών είναι άλλη ανώνυμη
εταιρεία, τότε και οι μετοχές της εταιρείας αυτής είναι
υποχρεωτικώς ονομαστικές στο σύνολό τους και
ανήκουν υποχρεωτικώς σε φυσικά πρόσωπα.
Συμμετοχή ξένου (εκτός της Ευρωπαϊκής Ένωσης)
κεφαλαίου δεν μπορεί να υπερβαίνει το προβλεπόμενο
από τη διάταξη της παραγράφου 10 του άρθρου 1
ποσοστό επί του συνολικού μετοχικού κεφαλαίου της
εταιρείας. Ανώνυμες εταιρείες που λειτουργούν νόμιμα
κατά το δίκαιο άλλου κράτους (εντός ή εκτός της
Ευρωπαϊκής Ένωσης) υπόκεινται στις ανωτέρω υποχρεώσεις
περί ονομαστικοποίησης των μετοχών μέχρι
φυσικού προσώπου, προκειμένου να καταστεί εφικτός
ο έλεγχος της συνδρομής των λόγων αποκλεισμού από
τις διαγωνιστικές διαδικασίες ή τις διαδικασίες ανάθεσης
σύμφωνα με τις Οδηγίες περί συντονισμού των
διαδικασιών σύναψης δημοσίων συμβάσεων υπηρεσιών,
συμβάσεων δημοσίων προμηθειών και συμβάσεων
δημοσίων έργων, όπως εκάστοτε ισχύουν. Η ανωτέρω
υποχρέωση επιβάλλεται, εφόσον το δίκαιο της χώρας,
στην οποία έχουν την έδρα τους, επιβάλλει, για το
σύνολο της δραστηριότητάς τους ή για συγκεκριμένη
δραστηριότητα, την ονομαστικοποίηση των μετοχών
τους στο σύνολό τους μέχρι φυσικού προσώπου. Στην
περίπτωση που δεν προβλέπεται υποχρέωση ονομαστικοποίησης
των μετοχών κατά το δίκαιο της χώρας στην
οποία έχουν την έδρα τους, προσκομίζεται σχετική
βεβαίωση από αρμόδια αρχή της χώρας αυτής, εφόσον
υπάρχει σχετική πρόβλεψη, διαφορετικά προσκομίζεται
υπεύθυνη δήλωση του υποψηφίου. Στην περίπτωση που
δεν επιβάλλεται υποχρέωση ονομαστικοποίησης, η αλλοδαπή
ανώνυμη εταιρεία υποχρεούται να προσκομίσει
στο Τμήμα Ελέγχου Διαφάνειας του Ε.Σ.Ρ. έγκυρη και
ενημερωμένη κατάσταση των μετόχων της που κατέχουν
τουλάχιστον ένα τοις εκατό (1%) των μετοχών ή
δικαιωμάτων ψήφου της ανώνυμης εταιρείας. Σε περίπτωση
που η εταιρεία δεν τηρεί ενημερωμένη κατάσταση
μετόχων, υποχρεούται να προσκομίσει σχετική
κατάσταση μετόχων που κατέχουν τουλάχιστον ένα
τοις εκατό (1%) των μετοχών ή δικαιωμάτων ψήφου,
σύμφωνα με την τελευταία Γενική Συνέλευση, εφόσον οι
μέτοχοι αυτοί είναι γνωστοί στην εταιρεία. Σε αντίθετη
περίπτωση, η εταιρεία οφείλει να αιτιολογήσει τους
λόγους για τους οποίους δεν είναι γνωστοί οι ως άνω
μέτοχοι, το δε Ε.Σ.Ρ. δεν διαθέτει διακριτική ευχέρεια
κατά την κρίση της αιτιολογίας αυτής. Εναπόκειται στο
Ε.Σ.Ρ. να αποδείξει τη δυνατότητα της εταιρείας να
υποβάλει την προαναφερόμενη κατάσταση των μετόχων
της, διαφορετικά η μη υποβολή της σχετικής
κατάστασης δεν επιφέρει έννομες συνέπειες σε βάρος
της εταιρείας για τη χορήγηση άδειας ίδρυσης, εγκατάστασης
και λειτουργίας τηλεοπτικού σταθμού.
Η υποχρέωση περαιτέρω ονομαστικοποίησης μέχρι
φυσικού προσώπου δεν ισχύει για τις μετοχές των
εισηγμένων στα Χρηματιστήρια κρατών−μελών της
Ευρωπαϊκής Ένωσης ή του Οργανισμού Οικονομικής
Συνεργασίας και Ανάπτυξης (Ο.Ο.Σ.Α.) εταιρειών. Οι
εταιρείες αυτές δεν υπόκεινται στις υποχρεώσεις της
προηγούμενης παραγράφου.
Το καταβεβλημένο κεφάλαιο της εταιρείας καθορίζεται
σε δύο εκατομμύρια εννιακόσιες τριάντα τέσσερις
χιλιάδες επτακόσια τρία (2.934.703,00) ευρώ για τους
σταθμούς εθνικής εμβέλειας και με κοινή απόφαση του
Υπουργού Οικονομίας και Οικονομικών και του Υπουργού,
στον οποίο ανατίθενται εκάστοτε οι αρμοδιότητες
του Υπουργού Τύπου και Μ.Μ.Ε., σε ανάλογο ποσό,
με βάση τον πληθυσμό που πρόκειται να καλύψουν
για τους περιφερειακούς και τοπικούς σταθμούς. Σε
κάθε περίπτωση το καταβεβλημένο κεφάλαιο πρέπει
να είναι ανάλογο της επένδυσης που προβλέπεται να
πραγματοποιηθεί, σύμφωνα με την οικονομοτεχνική
μελέτη λειτουργίας και βιωσιμότητας που συνοδεύει
την αίτησή της. Τα παραπάνω ποσά μπορεί να αναπροσαρμόζονται
με τις εξελίξεις των δεδομένων της
αγοράς με απόφαση των παραπάνω Υπουργών.».»
2. Η παρ. 9 του άρθρου 12 του ν. 3310/2005, με την
οποία τροποποιήθηκε η παρ. 6α του άρθρου 6 του ν.
2328/1995, αντικαθίσταται ως ακολούθως:
«9. Η παρ. 6α του άρθρου 6 του ν. 2328/1995, όπως
συμπληρώθηκε με την παρ. 9 του άρθρου 22 του ν. 3166/
2003, αντικαθίσταται ως ακολούθως:
«6α) Οι μετοχές των ανωνύμων εταιρειών που υποβάλλουν
αίτηση για χορήγηση άδειας λειτουργίας ραδιοφωνικού
σταθμού πρέπει να είναι ονομαστικές στο
σύνολό τους μέχρι φυσικού προσώπου.
Εάν κύριος εν όλω ή εν μέρει των ονομαστικών μετοχών
των ανωτέρω εταιρειών είναι άλλη ανώνυμη
εταιρεία, τότε και οι μετοχές της εταιρείας αυτής είναι
υποχρεωτικώς ονομαστικές στο σύνολό τους και
ανήκουν υποχρεωτικώς σε φυσικά πρόσωπα.
Συμμετοχή ξένου κεφαλαίου (εκτός της Ευρωπαϊκής
Ένωσης) δεν μπορεί να υπερβαίνει το προβλεπόμενο,
από τη διάταξη της παρ. 10 του άρθρου 1 του νόμου
αυτού, ποσοστό συμμετοχής στο συνολικό μετοχικό
κεφάλαιο της εταιρείας. Συμμετοχή ξένου κεφαλαίου
(εντός ή εκτός της Ευρωπαϊκής Ένωσης) υπόκειται
στις ανωτέρω υποχρεώσεις περί ονομαστικοποίησης
των μετοχών μέχρι φυσικού προσώπου, προκειμένου
να καταστεί εφικτός ο έλεγχος της συνδρομής των
λόγων αποκλεισμού από τις διαγωνιστικές διαδικασίες
ή τις διαδικασίες ανάθεσης σύμφωνα με τις Οδηγίες
περί συντονισμού των διαδικασιών σύναψης δημοσίων
συμβάσεων υπηρεσιών, συμβάσεων δημοσίων προμηθειών
και συμβάσεων δημοσίων έργων, όπως εκάστοτε
ισχύουν. Η ανωτέρω υποχρέωση επιβάλλεται, εφόσον
το δίκαιο της χώρας, στην οποία έχουν την έδρα τους,
επιβάλλει, για το σύνολο της δραστηριότητάς τους ή
για συγκεκριμένη δραστηριότητα, την ονομαστικοποίηση
των μετοχών τους στο σύνολό τους μέχρι φυσικού
προσώπου. Στην περίπτωση που δεν προβλέπεται
υποχρέωση ονομαστικοποίησης των μετοχών κατά το
δίκαιο της χώρας, στην οποία έχουν την έδρα τους,
προσκομίζεται σχετική βεβαίωση από αρμόδια αρχή
της χώρας αυτής, εφόσον υπάρχει σχετική πρόβλεψη,
διαφορετικά προσκομίζεται υπεύθυνη δήλωση του
υποψηφίου. Στην περίπτωση αυτή, η αλλοδαπή ανώνυμη
εταιρεία υποχρεούται να προσκομίσει στο Τμήμα
Ελέγχου Διαφάνειας του Ε.Σ.Ρ. έγκυρη και ενημερωμένη
κατάσταση των μετόχων της που κατέχουν τουλάχιστον
ένα τοις εκατό (1%) των μετοχών ή δικαιωμάτων
ψήφου της ανώνυμης εταιρείας. Σε περίπτωση που η
εταιρεία δεν τηρεί ενημερωμένη κατάσταση μετόχων,
υποχρεούται να προσκομίσει σχετική κατάσταση μετόχων
που κατέχουν τουλάχιστον ένα τοις εκατό (1%)
των μετοχών ή δικαιωμάτων ψήφου, σύμφωνα με την
τελευταία Γενική Συνέλευση, εφόσον οι μέτοχοι αυτοί
είναι γνωστοί στην εταιρεία. Σε αντίθετη περίπτωση,
η εταιρεία οφείλει να αιτιολογήσει τους λόγους για
τους οποίους δεν είναι γνωστοί οι ως άνω μέτοχοι,
το δε Ε.Σ.Ρ. δεν διαθέτει διακριτική ευχέρεια κατά την
κρίση της αιτιολογίας αυτής. Εναπόκειται στο Ε.Σ.Ρ. να
αποδείξει τη δυνατότητα της εταιρείας να υποβάλει
την προαναφερόμενη κατάσταση των μετόχων της,
διαφορετικά η μη υποβολή της σχετικής κατάστασης
δεν επιφέρει έννομες συνέπειες σε βάρος της εταιρείας
για τη χορήγηση άδειας λειτουργίας ραδιοφωνικού
σταθμού.
Η υποχρέωση περαιτέρω ονομαστικοποίησης μέχρι
φυσικού προσώπου δεν ισχύει για τις μετοχές των
εισηγμένων στα Χρηματιστήρια κρατών−μελών της
Ευρωπαϊκής Ένωσης ή του Οργανισμού Οικονομικής
Συνεργασίας και Ανάπτυξης (Ο.Ο.Σ.Α.) εταιρειών. Οι
εταιρείες αυτές δεν υπόκεινται στις υποχρεώσεις της
προηγούμενης παραγράφου.».»
3. Η παρ. 17 του άρθρου 12 του ν. 3310/2005, με την
οποία τροποποιήθηκε το άρθρο 24 του ν. 1746/1988,
αντικαθίσταται ως ακολούθως:
«17. Το άρθρο 24 του ν. 1746/1988, όπως συμπληρώθηκε
με τις διατάξεις του άρθρου 7 του ν. 2206/1994
και του άρθρου 11 του ν. 2225/1994 και τροποποιήθηκε
με το άρθρο 24 του ν. 3166/2003, αντικαθίσταται ως
ακολούθως:
« Άρθρο 24
1. Οι μετοχές των ανωνύμων εταιρειών που είναι ιδιοκτήτες
εφημερίδων ή περιοδικών κατά την έννοια των
άρθρων 4 και 5 του α.ν. 1092/1938 «περί Τύπου», καθώς
και οι μετοχές των ανωνύμων εταιρειών που δραστηριοποιούνται
στην εκτύπωση ή τη διανομή εφημερίδων
ή περιοδικών, είναι υποχρεωτικώς ονομαστικές στο σύνολό
τους μέχρι φυσικού προσώπου.
2. Εάν κύριος εν όλω ή εν μέρει των ονομαστικών
μετοχών των ανωτέρω εταιρειών είναι άλλη ανώνυμη
εταιρεία, τότε και οι μετοχές της εταιρείας αυτής είναι
υποχρεωτικώς ονομαστικές στο σύνολό τους και
ανήκουν υποχρεωτικώς σε φυσικά πρόσωπα. Συμμετοχή
ξένου κεφαλαίου (εντός ή εκτός της Ευρωπαϊκής
Ένωσης) υπόκειται στις ανωτέρω υποχρεώσεις περί
ονομαστικοποίησης των μετοχών μέχρι φυσικού προσώπου,
προκειμένου να καταστεί εφικτός ο έλεγχος της
συνδρομής των λόγων αποκλεισμού από τις διαγωνιστικές
διαδικασίες ή τις διαδικασίες ανάθεσης σύμφωνα
με τις Οδηγίες περί συντονισμού των διαδικασιών
σύναψης δημοσίων συμβάσεων υπηρεσιών, συμβάσεων
δημοσίων προμηθειών και συμβάσεων δημοσίων έργων,
όπως εκάστοτε ισχύουν. Η ανωτέρω υποχρέωση
επιβάλλεται, εφόσον το δίκαιο της χώρας, στην οποία
έχουν την έδρα τους, επιβάλλει, για το σύνολο της δραστηριότητάς
τους ή για συγκεκριμένη δραστηριότητα,
την ονομαστικοποίηση των μετοχών τους στο σύνολό
τους μέχρι φυσικού προσώπου. Στην περίπτωση που
δεν προβλέπεται υποχρέωση ονομαστικοποίησης των
μετοχών κατά το δίκαιο της χώρας, στην οποία έχουν
την έδρα τους, προσκομίζεται σχετική βεβαίωση από
αρμόδια αρχή της χώρας αυτής, εφόσον υπάρχει σχετική
πρόβλεψη, διαφορετικά προσκομίζεται υπεύθυνη
δήλωση του υποψηφίου. Στην περίπτωση αυτή η αλλοδαπή
ανώνυμη εταιρεία υποχρεούται να προσκομίσει
στο Τμήμα Ελέγχου Διαφάνειας του Ε.Σ.Ρ. έγκυρη και
ενημερωμένη κατάσταση των μετόχων της που κατέχουν
τουλάχιστον ένα τοις εκατό (1%) των μετοχών ή
δικαιωμάτων ψήφου της ανώνυμης εταιρείας. Σε περίπτωση
που η εταιρεία δεν τηρεί ενημερωμένη κατάσταση
μετόχων, υποχρεούται να προσκομίσει σχετική
κατάσταση μετόχων που κατέχουν τουλάχιστον ένα
τοις εκατό (1%) των μετοχών ή δικαιωμάτων ψήφου,
σύμφωνα με την τελευταία Γενική Συνέλευση, εφόσον οι
μέτοχοι αυτοί είναι γνωστοί στην εταιρεία. Σε αντίθετη
περίπτωση, η εταιρεία οφείλει να αιτιολογήσει τους
λόγους για τους οποίους δεν είναι γνωστοί οι ως άνω
μέτοχοι, το δε Ε.Σ.Ρ. δεν διαθέτει διακριτική ευχέρεια
κατά την κρίση της αιτιολογίας αυτής. Εναπόκειται στο
Ε.Σ.Ρ. να αποδείξει τη δυνατότητα της εταιρείας να
υποβάλει την προαναφερόμενη κατάσταση των μετόχων
της, διαφορετικά η μη υποβολή της σχετικής
κατάστασης δεν επιφέρει έννομες συνέπειες σε βάρος
της εταιρείας.
3. Η υποχρέωση περαιτέρω ονομαστικοποίησης μέχρι
φυσικού προσώπου δεν ισχύει για τις μετοχές των
εισηγμένων στα Χρηματιστήρια κρατών−μελών της
Ευρωπαϊκής Ένωσης ή του Οργανισμού Οικονομικής
Συνεργασίας και Ανάπτυξης (Ο.Ο.Σ.Α.) εταιρειών. Οι
εταιρείες αυτές δεν υπόκεινται στις υποχρεώσεις της
προηγούμενης παραγράφου.
Οι επενδυτές αυτής της κατηγορίας μπορούν να κατέχουν
μετοχές και περισσοτέρων της μίας ανωνύμων
εταιρειών εισηγμένων στο Χρηματιστήριο που είναι
ιδιοκτήτριες ραδιοφωνικών, τηλεοπτικών σταθμών και
υπό την προϋπόθεση εφαρμογής των διατάξεων της
περ. α΄ παρ. 1 και παρ. 2 του άρθρου 22 του ν. 3283/2004
ως προς καθεμία από αυτές.
4. Τράπεζες ή ανώνυμες χρηματιστηριακές εταιρείες,
που προσφέρουν κατά τις διατάξεις του π.δ. 350/1985,
όπως ισχύει, υπηρεσίες αναδόχου της έκδοσης των μετοχών
εταιρειών που είναι ιδιοκτήτριες ραδιοφωνικών ή
τηλεοπτικών σταθμών ή επιχειρήσεων της παραγράφου
1 του άρθρου αυτού και εισάγονται στο Χρηματιστήριο,
εφόσον καθίστανται κάτοχοι ονομαστικών μετοχών των
παραπάνω εταιρειών λόγω της μη διάθεσής τους σε
επενδυτές, δεν μπορούν να ασκούν το δικαίωμα ψήφου
στις γενικές συνελεύσεις ούτε να αντιπροσωπεύονται
με οποιονδήποτε τρόπο σε αυτές και προβαίνουν σε
σχετική δήλωση παραίτησης από την άσκηση του δικαιώματος
ψήφου στις αρμόδιες χρηματιστηριακές αρχές
πριν την έναρξη της εγγραφής. Υπό τους περιορισμούς
αυτούς, οι τράπεζες και οι ανώνυμες χρηματιστηριακές
εταιρείες αυτής της κατηγορίας μπορούν να κατέχουν
μετοχές περισσοτέρων της μίας ανωνύμων εταιρειών
που εισάγονται στο Χρηματιστήριο και είναι ιδιοκτήτριες
ραδιοφωνικών ή τηλεοπτικών σταθμών.
5. Αντέγγραφο συστατικό ή αποδεικτικό κυριότητας
ή άλλου εμπραγμάτου δικαιώματος επί των ανωτέρω
μετοχών υπέρ προσώπου τρίτου, εκτός από το αναγραφόμενο
στην ονομαστική μετοχή, είναι απολύτως
άκυρο.
6. Για τη μεταβίβαση των μετοχών αυτών και τη σύσταση
εμπραγμάτου δικαιώματος επ’ αυτών (ενέχυρο)
απαιτείται υποχρεωτικώς συμβολαιογραφικό έγγραφο
και κοινοποίηση αντιγράφου του με δικαστικό επιμελητή
μέσα σε πέντε ημέρες από την υπογραφή του εγγράφου
τούτου στο Υπουργείο Ανάπτυξης, το Ε.Σ.Ρ. και
την Ένωση Ιδιοκτητών Ημερήσιων Εφημερίδων Αθηνών.
Σε περίπτωση συστάσεως ενεχύρου επί των μετοχών
απαιτείται και η γνωστοποίησή του, καθώς και της αιτίας
του, από τις στήλες του εντύπου που αποτελεί
την ιδιοκτησία της ανώνυμης εταιρείας. Η μη τήρηση
των διατυπώσεων αυτών καθιστά άκυρη τη σύσταση
των ανωτέρω εμπραγμάτων δικαιωμάτων.
7. Εάν οι μετοχές είναι εισηγμένες στο Χρηματιστήριο,
η μεταβίβασή τους μπορεί να γίνεται και με τη διαδικασία
μεταβίβασης ονομαστικών μετοχών ανωνύμων
εταιρειών εισηγμένων στο Χρηματιστήριο σύμφωνα με
την κείμενη νομοθεσία. Το «Κεντρικό Αποθετήριο Αξιών
Α.Ε.» υποχρεούται να θέτει στη διάθεση εκπροσώπων
του Υπουργείου Ανάπτυξης, του Ε.Σ.Ρ., της Ενώσεως
Ιδιοκτητών Ημερήσιων Εφημερίδων Αθηνών και οποιουδήποτε
έχει έννομο συμφέρον, το Αρχείο Μετόχων, που
κατά νόμο τηρεί, ώστε να καθίσταται δυνατός ο έλεγχος
και η παρακολούθηση της διακίνησης των μετοχών
αυτών, καθώς και να παρέχει στους παραπάνω κάθε
σχετική πληροφορία.
8. Με την επιφύλαξη της παραγράφου 3 του άρθρου
αυτού, η υποχρέωση ονομαστικοποίησης μέχρι φυσικού
προσώπου των μετοχών ανωνύμων εταιρειών που είναι
ιδιοκτήτριες εφημερίδων ή περιοδικών ή ραδιοφωνικών
ή τηλεοπτικών σταθμών, καθώς και οι περιορισμοί στη
συγκέντρωση μετοχών ανωνύμων εταιρειών που είναι
ιδιοκτήτριες τηλεοπτικών σταθμών, εξακολουθούν σε
κάθε περίπτωση να ισχύουν, η δε παράβασή τους επιφέρει
τις προβλεπόμενες στο άρθρο αυτό κυρώσεις
που εφαρμόζονται κάθε φορά, ως και κάθε άλλη προβλεπόμενη
διοικητική ή άλλης φύσεως κύρωση.
Ως προς τις εταιρείες που είναι ιδιοκτήτριες τηλεοπτικών
σταθμών, όποιος αποκτά μετοχές που αντιπροσωπεύουν
ποσοστό μεγαλύτερο του είκοσι πέντε τοις
εκατό (25%) του μετοχικού κεφαλαίου τους, στερείται
του δικαιώματος παράστασης και ψήφου στις γενικές
συνελεύσεις μετόχων, καθώς και οποιωνδήποτε άλλων
δικαιωμάτων της πλειοψηφίας ή της μειοψηφίας ως
προς τις μετοχές που υπερβαίνουν το πιο πάνω ποσοστό.
Το Ε.Σ.Ρ. επιβάλλει πρόστιμο ίσο με το πεντηκονταπλάσιο
της χρηματιστηριακής αξίας των μετοχών
που υπερβαίνουν το παραπάνω όριο ανεξάρτητα από
οποιαδήποτε άλλη διοικητική κύρωση.
9. Η ονομαστικοποίηση μετοχών, καθώς και η μεταβίβαση
αυτών ή η σύσταση επ’ αυτών εμπραγμάτου
δικαιώματος γίνονται ατελώς.».»
4. Η παρ. 18 του άρθρου 12 του ν. 3310/2005, με την
οποία τροποποιήθηκε η παρ. 2 του άρθρου 2 του ν.
2644/1998, αντικαθίσταται ως ακολούθως:
«18. Η διάταξη της παρ. 2 του άρθρου 2 του ν. 2644/
1998 αντικαθίσταται ως ακολούθως:
«2. Οι μετοχές των ανωνύμων εταιρειών πρέπει να
είναι στο σύνολό τους ονομαστικές μέχρι φυσικού προσώπου.
Εφόσον μέτοχος είναι άλλη ανώνυμη εταιρεία,
οι μετοχές και αυτής της εταιρείας πρέπει να είναι
ονομαστικές στο σύνολό τους και να ανήκουν υποχρεωτικώς
σε φυσικά πρόσωπα.
Η υποχρέωση περαιτέρω ονομαστικοποίησης μέχρι
φυσικού προσώπου δεν ισχύει για τις αλλοδαπές εταιρείες,
οι οποίες διαθέτουν υψηλή οικονομική φερεγγυότητα
και δραστηριοποιούνται αποδεδειγμένα τρία
τουλάχιστον έτη στον ευρύτερο χώρο των ραδιοτηλεοπτικών
ή τηλεπικοινωνιακών υπηρεσιών και λειτουργούν
νόμιμα κατά το δίκαιο άλλου κράτους χωρίς υποχρέωση
ονομαστικοποίησης των μετοχών τους. Επίσης, η
ανωτέρω υποχρέωση δεν ισχύει για τις μετοχές των
εισηγμένων στα Χρηματιστήρια κρατών−μελών της
Ευρωπαϊκής Ένωσης ή του Οργανισμού Οικονομικής
Συνεργασίας και Ανάπτυξης (Ο.Ο.Σ.Α.) εταιρειών.».»
5. Στο εδάφιο γ΄ της παρ. 25 του άρθρου 12 του ν.
3310/2005, με το οποίο τροποποιήθηκε η παρ. 3 του άρθρου
21 του ν. 3166/2003, οι λέξεις «που υπάγονται στις
περιπτώσεις β΄ και γ΄ της παραγράφου 1 του άρθρου 1
του ν. 3021/2002» αντικαθίστανται από τις λέξεις «που
υπάγονται στις περιπτώσεις β΄ και γ΄ της παρ. 4 του
άρθρου 2 του ν. 3310/2005».

  
Άρθρο 11
1. Το άρθρο 13 του ν. 3310/2005 καταργείται.
2. Η παρ.1 του άρθρου 14 του ν. 3310/2005 καταργείται.
3. Οι παράγραφοι 2 και 3 του άρθρου 14 του ν. 3310/
2005 αναριθμούνται σε παραγράφους 1 και 2 αντιστοίχως.
4. Η αναριθμούμενη παρ. 1 του άρθρου 14 του ν. 3310/
2005 αντικαθίσταται ως ακολούθως:
«1. Κάθε άλλη γενική ή ειδική διάταξη που είναι αντίθετη
ή ρυθμίζει διαφορετικά τα θέματα του νόμου αυτού
καταργείται, εκτός αν άλλως ορίζεται από τις επί
μέρους διατάξεις του και τις διατάξεις της κοινοτικής
έννομης τάξης για τη σύναψη δημοσίων συμβάσεων,
όπως ισχύουν κάθε φορά.»

  
Άρθρο 12
Τελικές διατάξεις − Έναρξη ισχύος
Οι διαγωνιστικές διαδικασίες ή οι διαδικασίες ανάθεσης
για τη σύναψη δημοσίων συμβάσεων, που προκηρύχθηκαν
πριν τη δημοσίευση του νόμου αυτού και
παραμένουν εκκρεμείς, υπάγονται και ολοκληρώνονται
σύμφωνα με τις διατάξεις του παρόντος νόμου. Οι διατάξεις
του παρόντος νόμου δεν εφαρμόζονται για
τις αξιόποινες πράξεις του άρθρου 3 παρ. 4 του νόμου
αυτού, που έλαβαν χώρα πριν τη δημοσίευσή του.
Η ισχύς του παρόντος νόμου αρχίζει από την ημερομηνία
δημοσίευσής του στην Εφημερίδα της Κυβερνήσεως.
Παραγγέλλομε τη δημοσίευση του παρόντος στην Εφημερίδα της Κυβερνήσεως και την εκτέλεσή του ως
νόμου του Κράτους.
Αθήνα, 10 Νοεμβρίου 2005

