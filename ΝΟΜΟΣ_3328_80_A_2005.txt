 Νόμος 3328 (ΦΕΚ 80/Τεύχος Α'/2005) 
			
  Διεπιστημονικός Οργανισμός Αναγνώρισης Τίτλων
Ακαδημαϊκών και Πληροφόρησης και άλλες διατάξεις.

  ΚΕΦΑΛΑΙΟ Α´


Άρθρο 1
Ιδρυση - Νομική Μορφή - Έδρα
Ιδρύεται νομικό πρόσωπο δημοσίου δικαίου (Ν.Π.Δ.Δ.) με
την επωνυμία «ΔΙΕΠΙΣΤΗΜΟΝΙΚΟΣ ΟΡΓΑΝΙΣΜΟΣ ΑΝΑΓΝΩΡΙΣΗΣ
ΤΙΤΛΩΝ ΑΚΑΔΗΜΑΪΚΩΝ ΚΑΙ ΠΛΗΡΟΦΟΡΗΣΗΣ»
(Δ.Ο.Α.Τ.Α.Π.),πουεδρεύειστηνΑθήνακαιεποπτεύεταιαπό
τον Υπουργό Εθνικής Παιδείας και Θρησκευμάτων. Ο Οργανισμόςστιςδιεθνείςτουσχέσειςχρησιμοποιείτηνεπωνυμία:
«Hellenic National Academic Recognition and Information
Center (Hellenic NARIC)».

Άρθρο 2
Σκοπός
1. Σκοπός του Οργανισμού είναι:
α) Η αναγνώριση τίτλων σπουδών που απονέμονται από
ομοταγή εκπαιδευτικά ιδρύματα ανώτατης εκπαίδευσης,
πανεπιστημιακής και τεχνολογικής κατεύθυνσης της αλλοδαπής
και
β) η παροχή πληροφοριών σχετικά με σπουδές στην ανώτατη
εκπαίδευση στην ημεδαπή και αλλοδαπή.
2. Ο Οργανισμός για την επίτευξη του σκοπού του:
α) Συλλέγει και επεξεργάζεται τις πληροφορίες και τα
στοιχεία που αφορούν το ελληνικό εκπαιδευτικό σύστημα,
κυρίως σχετικά με την ελληνική ανώτατη εκπαίδευση του
πανεπιστημιακού και τεχνολογικού τομέα και λειτουργεί
ως Κέντρο ενημέρωσης για θέματα πανεπιστημιακής και
ανώτατης τεχνολογικής εκπαίδευσης.
β) Συλλέγει και επεξεργάζεται τις πληροφορίες και τα
στοιχεία που αφορούν την ανώτατη εκπαίδευση σε διεθνές
και ευρωπαϊκό επίπεδο, παρακολουθεί τις εξελίξεις που
σημειώνονται διεθνώς στο χώρο αυτόν, ενημερώνει το
Υπουργείο Εθνικής Παιδείας και Θρησκευμάτων και τα πανεπιστήμια
και τεχνολογικά εκπαιδευτικά ιδρύματα (T.E.I.)
για θέματα ανώτατης εκπαίδευσης της αλλοδαπής και παρέχει
πληροφορίες σε ιδρύματα ανώτατης εκπαίδευσης ή
αρμόδια Κέντρα και αντίστοιχους οργανισμούς της αλλοδαπής,
σχετικά με την οργάνωση και τη λειτουργία των ελληνικών
πανεπιστημίων και τεχνολογικών ιδρυμάτων ανώτατης
εκπαίδευσης. Συμβουλεύει, επίσης, το Υπουργείο
Εθνικής Παιδείας και Θρησκευμάτων για την ανάγκη δημιουργίας
στην ημεδαπή νέων τμημάτων, που λειτουργούν
ήδη στην αλλοδαπή.
γ) Συμμετέχει σε συσκέψεις και άλλες εκδηλώσεις που
διοργανώνονται από διεθνείς οργανισμούς και ιδιαίτερα
από το ευρωπαϊκό δίκτυο των αντίστοιχων κέντρων ακαδημαϊκών
αναγνωρίσεων και πληροφόρησης (NARIC), του
οποίου είναι μέλος.
δ) Συνεργάζεται με όργανα που έχουν ως σκοπό την αξιολόγηση
της ποιότητας της ανώτατης εκπαίδευσης για θέματα
κοινού ενδιαφέροντος.

Άρθρο 3
Ορισμοί
Κατά την έννοια του νόμου αυτού:
α) «Ανώτατη εκπαίδευση πανεπιστημιακής και τεχνολογικής
κατεύθυνσης» είναι η εκπαίδευση που παρέχεται από
πανεπιστήμια και τεχνολογικά εκπαιδευτικά ιδρύματα που
λειτουργούν στην Ελλάδα ή στην αλλοδαπή ως ιδρύματα
ανώτατης εκπαίδευσης.
β) «Τίτλος σπουδών» είναι πτυχίο ή δίπλωμα, με το οποίο
πιστοποιείται ότι ο κάτοχός του έχει ολοκληρώσει επιτυχώς
πρόγραμμα σπουδών ανώτατης εκπαίδευσης.
γ) «Πτυχίο» είναι ο τίτλος αναγνωρισμένου πανεπιστημιακού
ή τεχνολογικού ιδρύματος ανώτατης εκπαίδευσης,
ο οποίος χορηγείται μετά από επιτυχή ολοκλήρωση προπτυχιακού
προγράμματος σπουδών.
δ) «Μεταπτυχιακό Δίπλωμα» είναι ο τίτλος που χορηγείται
σε κατόχους πτυχίου μετά την επιτυχή ολοκλήρωση του
μεταπτυχιακού προγράμματος σπουδών των αναγνωρισμένων
εκπαιδευτικών ιδρυμάτων.
ε) «Διδακτορικό Δίπλωμα» είναι ο τίτλος που χορηγείται
από αναγνωρισμένα εκπαιδευτικά ιδρύματα σε κατόχους
πτυχίου μετά επιτυχή εκπόνηση πρωτότυπης επιστημονικής
διατριβής.
στ) «Αναγνώριση τίτλου σπουδών» είναι η βεβαίωση και η
διαπίστωση από τον Οργανισμό της «ισοτιμίας» ή «ισοτιμίας
καιαντιστοιχίας»τουτίτλου.Ηαναγνώρισηαφοράπτυχία,μεταπτυχιακά
διπλώματα και διδακτορικά διπλώματα.
ζ) «Αναγνωρισμένο εκπαιδευτικό ίδρυμα» είναι το πανεπιστήμιο
και το τεχνολογικό ίδρυμα ανώτατης εκπαίδευσης
που έχει κριθεί ως ομοταγές από τα αρμόδια όργανα
του Οργανισμού.
η) Ομοταγές θεωρείται το εκπαιδευτικό ίδρυμα ανώτατης
εκπαίδευσης πανεπιστημιακής και τεχνολογικής κατεύθυνσης
της αλλοδαπής που αναγνωρίζεται από τα αρμόδια
όργανα της χώρας του, εφόσον συντρέχουν οι εξής
προϋποθέσεις:
αα) Η διδασκαλία και η εξέταση περιλαμβάνει τα αναγκαία
για την αντίστοιχη επιστήμη μαθήματα.
ββ) Το ανώτατο ίδρυμα απονέμει ως τίτλους σπουδών
πτυχία, μεταπτυχιακά διπλώματα και διδακτορικά διπλώματα.
Κατ' εξαίρεση θεωρούνται ως ομοταγή και τα ανώτατα
τεχνολογικά εκπαιδευτικά ιδρύματα που απονέμουν
ως τίτλους σπουδών μόνο πτυχία.
γγ) Το μεγαλύτερο μέρος του διδακτικού προσωπικού
του προπτυχιακού και του μεταπτυχιακού προγράμματος
σπουδών έχει διδακτορικό δίπλωμα.
δδ) Όταν οι απονεμόμενοι τίτλοι οδηγούν σε επαγγελματικά
δικαιώματα, τα δικαιώματα αυτά αναγνωρίζονται στη
χώρα που λειτουργεί το ανώτατο εκπαιδευτικό ίδρυμα.
εε) Η διάρκεια σπουδών είναι τουλάχιστον τριετής για το
προπτυχιακό και ενός έτους για το μεταπτυχιακό πρόγραμμα,
οι δε σπουδαστές έχουν περατώσει τη δευτεροβάθμια
εκπαίδευση.

Άρθρο 4
Προϋποθέσεις αναγνώρισης τίτλων
Οι τίτλοι σπουδών των αναγνωρισμένων εκπαιδευτικών
ιδρυμάτων της αλλοδαπής αναγνωρίζονται από τον Οργανισμό
ως «ισότιμοι» ή ως «ισότιμοι και αντίστοιχοι».
1. Η «ισοτιμία» αναγνωρίζεται εφόσον:
α) Η διάρκεια των σπουδών, η διαδικασία διδασκαλίας
και μάθησης και οι όροι αξιολόγησης, προαγωγής και αποφοίτησης
των σπουδαστών πληρούν τις απαιτήσεις των
πανεπιστημίων και των τεχνολογικών ιδρυμάτων ανώτατης
εκπαίδευσης της ημεδαπής. Εξαιρούνται από την προϋπόθεση
της διαδικασίας της διδασκαλίας και μάθησης τα
ιδρύματα τύπου «ανοικτού πανεπιστημίου» (open university),
«σπουδών εξ αποστάσεως» (distance learning) και
«εξωτερικών πτυχίων» (external degrees), υπό τον όρο ότι
τα συγκεκριμένα ιδρύματα έχουν ειδικό πρόγραμμα σπουδών
για το σκοπό αυτόν, ότι ολόκληρη η διαδικασία παροχής
τέτοιου τύπου προγράμματος γίνεται αποκλειστικά
από το ίδρυμα που απονέμει τον τίτλο και όχι από άλλο με
οποιονδήποτε τρόπο συνεργαζόμενο με αυτό ίδρυμα και
ότι η αξιολόγηση, προαγωγή και αποφοίτηση γίνονται με
βάση διαφανείς και αδιάβλητες διαδικασίες, ανάλογες με
αυτές που ισχύουν στα άλλα προγράμματα σπουδών με
παρακολούθηση.
β) Όλο το πρόγραμμα σπουδών έχει διανυθεί σε ομοταγή
εκπαιδευτικά ιδρύματα και τουλάχιστον το 1/2 του προγράμματοςέχειπραγματοποιηθείστοίδρυμαπουαπονέμει
τον τίτλο. Εξαίρεση ως προς το εν λόγω ελάχιστο ποσοστό
σπουδών μπορεί να αποτελέσουν τα διαπανεπιστημιακά
προγράμματα συνεργασίας αναγνωρισμένων εκπαιδευτικών
ιδρυμάτων. Η διάρκεια των σπουδών υπολογίζεται σε
ακαδημαϊκά έτη, εξάμηνα ή διδακτικές μονάδες ή σε συνδυασμό
αυτών.
2. Ειδικότερα για την αναγνώριση τίτλων σπουδών της
αλλοδαπήςπουαποκτώνταιμετάαπότριετήφοίτηση,όταν
για τα αντίστοιχα προγράμματα της ημεδαπής προβλέπεται
τετραετής ή πενταετής φοίτηση, «ισοτιμία» ή «ισοτιμία
και αντιστοιχία» του πτυχίου αναγνωρίζεται μόνον εφόσον
ο κάτοχος του πτυχίου είναι και κάτοχος μεταπτυχιακού διπλώματος.
Στην περίπτωση αυτή δεν αναγνωρίζεται «ισοτιμία»
του μεταπτυχιακού διπλώματος. Η κατοχή μεταπτυχιακού
τίτλου δεν κρίνεται απαραίτητη προκειμένου για
ισοτιμία με πτυχίο τεχνολογικού εκπαιδευτικού ιδρύματος.
Σε ειδικές περιπτώσεις εντατικών προγραμμάτων της αλλοδαπής
τριετούς διάρκειας, όταν τα αντίστοιχα πανεπιστημιακά
προγράμματα της ημεδαπής είναι τετραετούς
διάρκειας, είναι δυνατόν με ειδικά αιτιολογημένη απόφαση
του οικείου Τμήματος του Διοικητικού Συμβουλίου (Δ.Σ.)
του Οργανισμού, να χορηγηθεί «ισοτιμία» ή «ισοτιμία και
αντιστοιχία» στο πτυχίο χωρίς παράλληλη συνεκτίμηση μεταπτυχιακού
διπλώματος. Στη σχετική απόφαση λαμβάνονται
υπόψη συγκεκριμένα ποιοτικά και ποσοτικά κριτήρια
και ιδίως οι διδακτικές μονάδες (credits) του προγράμματος
σπουδών του αλλοδαπού ιδρύματος και η τυχόν αξιολόγηση
ή πιστοποίησή του από αναγνωρισμένους φορείς
ανώτατης εκπαίδευσης. Η απόφαση αυτή δημοσιοποιείται.
3. «Ισοτιμία και αντιστοιχία» αναγνωρίζεται εφόσον συντρέχουν
οι προϋποθέσεις για την αναγνώριση της «ισοτιμίας»
του τίτλου σπουδών και επιπλέον ο ενδιαφερόμενος
έχει διδαχθεί και εξετασθεί επιτυχώς στα βασικά μαθήματα
του ομοειδούς προγράμματος σπουδών της ημεδαπής.
Ο Οργανισμός μπορεί να απαιτήσει επιπλέον επιτυχή εξέταση
σε συμπληρωματικό αριθμό μαθημάτων σε ανώτατα
εκπαιδευτικά ιδρύματα της ημεδαπής. Τα συμπληρωματικά
μαθήματα δεν μπορούν να υπερβαίνουν τα έξι. Ο αριθμός
αυτός μπορεί να αυξηθεί έως δέκα, όταν πρόκειται για
την αναγνώριση τίτλων της αλλοδαπής αντίστοιχων με τίτλους,
που αποκτώνται στην ημεδαπή μετά από σπουδές
τουλάχιστον πενταετούς διάρκειας. Αν η διαφορά του προγράμματος
σπουδών της ημεδαπής από το πρόγραμμα
της αλλοδαπής είναι τόσο σημαντική ώστε να μη μπορεί να
χορηγηθεί «ισοτιμία και αντιστοιχία» του τίτλου ούτε με τη
συμπληρωματική εξέταση σε έξι ή, αναλόγως, δέκα μαθήματα,τότεαναγνωρίζεται«ισοτιμία»εφόσονσυντρέχουνοι
προϋποθέσεις του άρθρου 4 παρ. 1. Τα συμπληρωματικά
μαθήματα ορίζονται από το οικείο Τμήμα του Δ.Σ. του Οργανισμού
μετά από εισήγηση της αρμόδιας Εκτελεστικής
Επιτροπής (Ε.Ε.).
4. Τα ανώτατα εκπαιδευτικά ιδρύματα υποχρεούνται να
δέχονται, μέσα στις δύο επόμενες από την υποβολή στο
ίδρυμα της σχετικής αίτησης του ενδιαφερομένου εξεταστικές
περιόδους, υποψηφίους που παραπέμπονται από
τον Οργανισμό για εξέταση σε συμπληρωματικά μαθήματα
σε αριθμό τουλάχιστον ίσο με το 10% των εισακτέων στα
αντίστοιχα Τμήματα κατά το συγκεκριμένο ακαδημαϊκό
έτος. Παράλειψη της υποχρεώσεώς τους αυτής συνιστά
παράβαση καθήκοντος.
5. Ο Οργανισμός σε συνεργασία με πανεπιστημιακά και
τεχνολογικά τμήματα ανώτατης εκπαίδευσης διενεργεί ειδικές
γραπτές εξετάσεις για την αξιολόγηση των απαιτούμενων
συμπληρωματικών μαθημάτων και για τον έλεγχο
των αποκτηθεισών γνώσεων, όταν το κρίνει σκόπιμο. Οι
εξετάσεις μπορεί να γίνονται και με τη μέθοδο των ερωτήσεων
πολλαπλών επιλογών, η δε βαθμολογία των δοκιμίων
των εξεταζομένων μπορεί να γίνεται και με ηλεκτρονικό
τρόπο. Η εξεταστέα ύλη προσδιορίζεται εκ των προτέρων,
ισχύει για ένα έτος, ανακοινώνεται δημοσίως και έχει το
αντίστοιχο επιστημονικό επίπεδο των εξετάσεων που διοργανώνουν
τα ημεδαπά ανώτατα εκπαιδευτικά ιδρύματα γα
την απόκτηση του αντίστοιχου πτυχίου. Μετά την ανακοίνωση
των αποτελεσμάτων οι εξετασθέντες έχουν δικαίωμα
να ζητήσουν την επίδειξη του γραπτού τους από τα αρμόδια
όργανα του Οργανισμού και την επαναβαθμολόγησή
του, εάν προκύψει σφάλμα ή παράλειψη στην αρχική βαθμολόγηση.
Ειδικότερα θέματα ως προς τον τρόπο διεξαγωγής
των εξετάσεων και τη διαδικασία επαναβαθμολόγησης
ορίζονται με απόφαση του Υπουργού Εθνικής Παιδείας
και Θρησκευμάτων μετά από πρόταση του Δ.Σ. του Οργανισμού
κατά το άρθρο 15 παρ. 2. Για τη συμμετοχή στις
εξετάσεις καταβάλλεται παράβολο στον Οργανισμό.
6. Η «ισοτιμία και αντιστοιχία» του τίτλου για την οποία
απαιτούνται συμπληρωματικά μαθήματα αναγνωρίζεται
μετά την υποβολή στοιχείων που αποδεικνύουν επιτυχή
εξέταση στα εν λόγω μαθήματα.
7. Οι μεταπτυχιακοί και διδακτορικοί τίτλοι αναγνωρίζονται
μόνο ως ισότιμοι.

  ΚΕΦΑΛΑΙΟ Β´


Άρθρο 5
Οργάνωση
Όργανα του Οργανισμού είναι το Διοικητικό Συμβούλιο
(Δ.Σ.) και τα Τμήματά του, ο Πρόεδρος, οι Αντιπρόεδροι, οι
Εκτελεστικές Επιτροπές (Ε.Ε.), οι Ειδικοί Εισηγητές, οι
Ακαδημαϊκοί Σύμβουλοι και οι διοικητικοί υπάλληλοι.

Άρθρο 6
Όργανα διοίκησης - Συγκρότηση και λειτουργία
1. Όργανα διοίκησης του Οργανισμού είναι το Δ.Σ., ο Πρόεδρος,
οι δύο Αντιπρόεδροι και οι Ε.Ε. Το Δ.Σ. συγκροτείται
από τον Πρόεδρο και είκοσι ένα μέλη, δεκατέσσερα των
οποίων είναι εν ενεργεία καθηγητές ή αναπληρωτές καθηγητές
ελληνικών πανεπιστημίων και τα επτά καθηγητές ελληνικών
T.E.Ι. Τα δεκατέσσερα μέλη του Δ.Σ. προέρχονται
ανά ένας από τους επιστημονικούς κλάδους: Φιλοσοφίας ή
Φιλολογίας, Ψυχολογίας ή Θεολογίας, Νομικής, Θετικών
Επιστημών, Οικονομικών Επιστημών ή Διοίκησης Επιχειρήσεων,
Ιατρικής, Οδοντιατρικής, Επιστημών Μηχανικών, Νέων
Τεχνολογιών, Πολιτικών και Κοινωνικών Επιστημών, Γεωτεχνικών
Επιστημών, Κτηνιατρικής, Φυσικής Αγωγής και Καλών
Τεχνών. Τα υπόλοιπα επτά μέλη είναι καθηγητές T.E.I,
και προέρχονται από τους εξής επιστημονικούς κλάδους:
Ένα μέλος από τον κλάδο Διοίκησης Οικονομίας, δύο από
τους κλάδους Επαγγελμάτων Υγείας, τρία από τους κλάδους
Τεχνολογικών Επιστημών Μηχανικών και ένα μέλος
από τους κλάδους Τεχνολογικών Γεωτεχνικών Επιστημών
και Τροφίμων.
2. Ο Πρόεδρος και ο Α´ Αντιπρόεδρος είναι καθηγητές ελληνικών
πανεπιστημίων και ο Β´ Αντιπρόεδρος καθηγητής ελληνικών
τεχνολογικών ιδρυμάτων ανώτατης εκπαίδευσης.
3. Ο Πρόεδρος και τα είκοσι ένα μέλη του Δ.Σ., μεταξύ
των οποίων και οι δύο Αντιπρόεδροι, διορίζονται
με απόφαση του Υπουργού Εθνικής Παιδείας και Θρησκευμάτων,
που δημοσιεύεται στην Εφημερίδα της Κυβερνήσεως,
με τους αναπληρωτές των μελών του Δ.Σ.,
για τριετή θητεία, από τους υπηρετούντες καθηγητές
και αναπληρωτές καθηγητές που περιλαμβάνονται σε
κατάλογο που συντάσσουν τα ημεδαπά εκπαιδευτικά
ιδρύματα, ύστερα από εκδήλωση ενδιαφέροντος των
μελών τους. Για το διορισμό του Προέδρου απαιτείται
η προηγούμενη γνώμη της Επιτροπής Μορφωτικών
Υποθέσεων της Βουλής, η οποία παρέχεται κατά τις
διατάξεις του Κανονισμού της Βουλής. Ο Πρόεδρος, οι
Αντιπρόεδροι και τα μέλη του Δ.Σ. αντικαθίστανται λόγω
παραιτήσεως, απώλειας της ιδιότητας με την οποία
έχουν διορισθεί και για σπουδαίο λόγο που ανάγεται
στην άσκηση των καθηκόντων τους, ιδίως όταν απουσιάζουν
επί τρεις συνεχόμενες συνεδρίες του Συμβουλίου
και εφόσον το διάστημα μεταξύ της πρώτης και της
τρίτης συνεδρίας δεν είναι μικρότερο των έξι (6) μηνών,
και όταν αδυνατούν να εκτελέσουν τα καθήκοντά τους,
λόγω υποχρεωτικής απουσίας στο εξωτερικό πέραν των
δύο (2) μηνών, ή για οποιονδήποτε άλλο λόγο, έστω και
αν οφείλεται σε ανωτέρα βία.
4. Το Δ.Σ. λειτουργεί σε Ολομέλεια και σε δύο Τμήματα,
το Α´ Τμήμα πανεπιστημιακής εκπαίδευσης με δεκατέσσερα
μέλη και το Β´ Τμήμα ανώτατης εκπαίδευσης τεχνολογικής
κατεύθυνσης με επτά μέλη. Το Τμήμα πανεπιστημιακής
εκπαίδευσης συγκροτείται από τον Πρόεδρο του Δ.Σ.,
τον Α´ Αντιπρόεδρο και τα μέλη του Δ.Σ. που προέρχονται
από τα πανεπιστήμια. Το Τμήμα ανώτατης εκπαίδευσης τεχνολογικής
κατεύθυνσης απαρτίζεται από τον Πρόεδρο
του Δ.Σ., τον Β´ Αντιπρόεδρο και τα μέλη που προέρχονται
από τα τεχνολογικά ιδρύματα ανώτατης εκπαίδευσης. Κάθε
Τμήμα συνεδριάζει, ύστερα από πρόσκληση του Προέδρου,
τουλάχιστον τέσσερις φορές κάθε έτος ή οποτεδήποτε
κρίνεται αναγκαία μετά από πρόσκληση του αρμόδιου
Αντιπροέδρου, εφαρμοζομένων κατά τα λοιπά των
διατάξεων του Κώδικα Διοικητικής Διαδικασίας. Στις συνεδριάσεις
του Δ.Σ. και των Τμημάτων δύνανται, μετά από
πρόσκληση του Προέδρου, να παρίστανται χωρίς δικαίωμα
ψήφου οι ειδικοί Εισηγητές, μέλη διδακτικού ερευνητικού
προσωπικού ή άλλα πρόσωπα που μπορούν να παράσχουν
σχετικές με το συζητούμενο θέμα πληροφορίες.
5. Κάθε Τμήμα ορίζει τις Ε.Ε. που αποτελούνται από τον
Πρόεδρο, τον Αντιπρόεδρο του Τμήματος και δύο μέλη του
συγγενών επιστημονικών κλάδων. Για κάθε Ε.Ε. ορίζονται
οι κλάδοι σπουδών για τους οποίους είναι αρμόδια να εξετάζει
και να αποφασίζει. Οι Ε.Ε. συνεδριάζουν μετά από
πρόσκληση του Προέδρου του Οργανισμού.
6. Η Ολομέλεια, τα Τμήματα και οι Ε.Ε., αν δεν ορίζεται
διαφορετικά στο νόμο αυτόν, συντίθενται και λειτουργούν
σύμφωνα με τον Κώδικα Διοικητικής Διαδικασίας (Ν.
2690/1999). Τα αναπληρωματικά μέλη μετέχουν νομίμως
και όταν εκλείπουν ή χάνουν την ιδιότητά τους αυτή τα τακτικά
μέλη. Σε περίπτωση ισοψηφίας κατισχύει η ψήφος
του Προέδρου.

  ΚΕΦΑΛΑΙΟ Γ´


Άρθρο 7
Αρμοδιότητες Ολομέλειας και Τμημάτων Δ.Σ.
1. Η Ολομέλεια του Δ.Σ. έχει τις εξής αρμοδιότητες:
α) Μελετά θέματα γενικότερης σημασίας που παραπέμπονται
από τα Τμήματά του ή είναι κοινού ενδιαφέροντος
για αυτά ή που αφορούν στη γενική πολιτική του Οργανισμού
και την εν γένει προβολή του προς τα έξω.
β) Εισηγείται στον Υπουργό Εθνικής Παιδείας και Θρησκευμάτων
για την έκδοση υπουργικών αποφάσεων σύμφωνα
με τις προβλεπόμενες εξουσιοδοτικές διατάξεις.
γ) Διατυπώνει απόψεις στον Υπουργό Εθνικής Παιδείας
και Θρησκευμάτων σχετικά με την υπογραφή διεθνών ή
διακρατικών συμφωνιών που περιλαμβάνουν διατάξεις για
την αναγνώριση τίτλων σπουδών.
δ) Εγκρίνει τον προϋπολογισμό, απολογισμό και ισολογισμό
του Οργανισμούς διοικεί και διαχειρίζεται την περιουσία
του, αποφασίζει για θέματα δαπανών και προμηθειών,
αποδέχεται ή αποποιείται κληρονομιές, κληροδοσίες ή δωρεές
και κάθε είδους χορηγίες.
ε) Συγκροτεί την επιτροπή για την επιλογή των ειδικών εισηγητών
σύμφωνα με την παρ. 4 του άρθρου 10.
στ) Καθορίζει τον τύπο των χορηγούμενων από τον Οργανισμό
πιστοποιητικών κατά την παρ. 3 του άρθρου 11.
ζ) Αποφαίνεται επί αιτήσεων επανεξέτασης αποφάσεων
των Τμημάτων.
η) Έχει και κάθε άλλη αρμοδιότητα που δεν έχει ρητώς
ανατεθεί σε άλλο όργανο διοίκησης του Οργανισμού.
Η Ολομέλεια συντάσσει, επίσης, ετήσια έκθεση, στην
οποία εκθέτει και αξιολογεί το έργο του Οργανισμού. Η έκθεση
υποβάλλεται το Μάρτιο κάθε έτους στον Υπουργό
Εθνικής Παιδείας και Θρησκευμάτων και στη Διαρκή Επιτροπή
Μορφωτικών Υποθέσεων της Βουλής.
2. Κάθε Τμήμα του Δ.Σ. έχει τις εξής αρμοδιότητες:
α) Αποφασίζει για το ομοταγές το μεν Α´ Τμήμα των πανεπιστημίων,
το δε Β´ Τμήμα των τεχνολογικών ιδρυμάτων
ανώτατης εκπαίδευσης. Για το σκοπό αυτόν κάθε Τμήμα
τηρεί κατάλογο αντιστοίχως των πανεπιστημίων και των τεχνολογικών
ιδρυμάτων ανώτατης εκπαίδευσης, τα οποία
κρίνονται ως ομοταγή. Ο κατάλογος αυτός ενημερώνεται
συνεχώς.
β) Ορίζει τις Ε.Ε. κατά την παρ. 5 του άρθρου 6.
γ) Αποφασίζει για τα θέματα που παραπέμπονται σε αυτό
από τις Ε.Ε.
δ) Ορίζει, μετά από εισήγηση της αρμόδιας Ε.Ε., τα προς
εξέταση μαθήματα για την απόκτηση της «ισοτιμίας και
αντιστοιχίας» του τίτλου, κατά την παρ. 3 του άρθρου 4.
ε) Εξαιρεί τους πτυχιούχους του άρθρου 12 από την εκεί
προβλεπόμενη διαδικασία αναγνώρισης «ισοτιμίας και
αντιστοιχίας» των πτυχίων τους και τους υπάγει στον κανόνα
της παρ. 3 του άρθρου 4.
στ) Καταρτίζει τις ειδικές επιτροπές επανεξέτασης σύμφωνα
με τη διάταξη του άρθρου 13.
ζ) Παρέχει σε κάθε ενδιαφερόμενο πληροφορίες σχετικά
με το σύστημα ανώτατης εκπαίδευσης της Ελλάδος και
των ξένων χωρών, τους τίτλους σπουδών που απονέμουν
τα ιδρύματα αυτά και για θέματα αναγνώρισης στην αλλοδαπή
τίτλων σπουδών ανώτατης εκπαίδευσης που απονέμονται
από τα ελληνικά ιδρύματα.
η) Αποφαίνεται επί αιτήσεων επανεξέτασης μετά από εισήγηση
της Ειδικής Επιτροπής Επανεξέτασης.
θ) Εισηγείται στην Ολομέλεια του Δ.Σ. τα θέματα γενικού
εκπαιδευτικού ενδιαφέροντος που παραπέμπει, αναφερόμενα
στον τομέα ανώτατης εκπαίδευσης, πανεπιστημιακής
ή τεχνολογικής κατεύθυνσης, τον οποίο εκπροσωπεί.
ι) Εισηγείται στους Υπουργούς Εθνικής Παιδείας και Θρησκευμάτων,ΟικονομίαςκαιΟικονομικώνκαιΕσωτερικών,Δημόσιας
Διοίκησης και Αποκέντρωσης τον Κανονισμό λειτουργίας
του Οργανισμού, κατά το άρθρο 15 παρ. 1.
3. Κατά την άσκηση των αρμοδιοτήτων τους, τα Τμήματα
του Δ.Σ. μπορούν να συνεργάζονται και να ζητούν πληροφορίες
από αρμόδιες ελληνικές αρχές και αντίστοιχα κέντρα
και υπηρεσίες της αλλοδαπής.

Άρθρο 8
Αρμοδιότητες Εκτελεστικής Επιτροπής
Η Ε.Ε. έχει τις εξής αρμοδιότητες:
α) Αποφασίζει επί αιτημάτων για την αναγνώριση της
«ισοτιμίας» και της «ισοτιμίας και αντιστοιχίας» τίτλων
σπουδών της αλλοδαπής προς ημεδαπούς τίτλους, σύμφωνα
με το άρθρο 4.
β) Επιλαμβάνεται θεμάτων που παραπέμπονται από το
οικείο Τμήμα και από τον Πρόεδρο του Δ.Σ..
γ) Παραπέμπει στο Τμήμα αιτήματα για αναγνώριση τίτλου
σπουδών από εκπαιδευτικά ιδρύματα της αλλοδαπής
όταν οι αποφάσεις της Ε.Ε. έχουν ληφθεί κατά πλειοψηφία.
δ) Αποφασίζει για την αντιστοιχία της βαθμολογικής ή
αξιολογικής κλίμακας των αναγνωριζόμενων ως «ισότιμων»
και «ισότιμων και αντίστοιχων» αλλοδαπών τίτλων σπουδών
με τη βαθμολογική ή αξιολογική κλίμακα των ημεδαπών τίτλων
και τον τρόπο που αυτή η αντιστοιχία υπολογίζεται επί
του συνόλου των μαθημάτων που εξετάσθηκαν κατά τη
διάρκεια των σπουδών. Στις περιπτώσεις που δεν υφίσταται
στουςαλλοδαπούςτίτλουςβαθμολογικόςήαξιολογικόςχαρακτηρισμός
η Ε.Ε. αποφασίζει, κατά συνεκτίμηση των λοιπών
στοιχείων ή εγγράφων του αλλοδαπού εκπαιδευτικού
ιδρύματος και αν αυτό δεν είναι εφικτό χαρακτηρίζεται ο
σχετικός τίτλος ως αδιαβάθμητος.
ε) Εισηγείται προς το Τμήμα τα προς εξέταση μαθήματα
κατά το άρθρο 4 παρ. 3. Η εισήγηση γίνεται ύστερα από
γνωμοδότηση τριών ακαδημαϊκών συμβούλων του ίδιου ή
συναφούς κλάδου και του αρμόδιου ειδικού εισηγητή.
στ) Καταρτίζει ετησίως πίνακες μελών Διδακτικού Ερευνητικού
Προσωπικού (Δ.Ε.Π.) και Εκπαιδευτικού Προσωπικού
(Ε.Π.) κατά επιστημονική ειδικότητα ή συγγενείς επιστημονικές
ειδικότητες κατά την παρ. 5 του άρθρου 10.
Για τον τρόπο που λαμβάνονται οι αποφάσεις των Ε.Ε.
ορίζει ο Κανονισμός λειτουργίας του Οργανισμού, που
προβλέπεται στο άρθρο 15 παρ. 1.

Άρθρο 9
Αρμοδιότητες του Προέδρου Δ.Σ.
1. Ο Πρόεδρος έχει τις εξής αρμοδιότητες:
α) Συγκαλεί τις συνεδριάσεις της Ολομέλειας του Δ.Σ., των
Τμημάτων του και των Ε.Ε., προεδρεύει σε αυτές, καταρτίζει
την ημερήσια διάταξη, υπογράφει τα πρακτικά και κάθε αλληλογραφία
ή έγγραφα και μεριμνά για τη διεκπεραίωση όλων
των αποφάσεων των συλλογικών αυτών οργάνων, προΐσταται
όλων των οργάνων και των υπηρεσιών του Οργανισμού, τον
οποίο και εκπροσωπεί δικαστικώς και εξωδίκως.
β) Αποφασίζει ατομικώς, ύστερα από εισήγηση του ειδικού
εισηγητή, για την αναγνώριση ως «ισότιμων» ή ως «ισότιμων
και αντίστοιχων» τίτλων σπουδών, όταν όμοιοι τίτλοι
σπουδών, προερχόμενοι από τα ίδια ιδρύματα ανώτατης
εκπαίδευσης της αλλοδαπής, έχουν ήδη αναγνωρισθεί με
αποφάσεις των οργάνων του Οργανισμού. Το αυτό ισχύει
και για την απόρριψη αιτήματος αναγνώρισης τίτλου. Εάν
ο Πρόεδρος διαφωνήσει με την εισήγηση του ειδικού εισηγητή
παραπέμπει την υπόθεση στην αρμόδια Ε.Ε. για θετική
ή απορριπτική απόφαση.
γ) Ορίζει από τους υπαλλήλους του Οργανισμού τους
γραμματείς του Προέδρου και των δύο Αντιπροέδρων.
2. Μπορεί να μεταβιβάζει την άσκηση των αρμοδιοτήτων
του στον Α´ Αντιπρόεδρο για θέματα του τμήματος πανεπιστημιακής
εκπαίδευσης και στον Β´ Αντιπρόεδρο για θέματα
του τμήματος ανώτατης εκπαίδευσης τεχνολογικής κατεύθυνσης.
Τον Πρόεδρο αναπληρώνει ο Α´ Αντιπρόεδρος
και, σε περίπτωση απουσίας ή κωλύματος του Α´ Αντιπροέδρου,
ο Β´ Αντιπρόεδρος.

Άρθρο 10
Ειδικοί Εισηγητές και Ακαδημαϊκοί Σύμβουλοι
1. Το έργο του Δ.Σ., των Τμημάτων και των Ε.Ε. υποβοηθείται
από τους ειδικούς εισηγητές και τους ακαδημαϊκούς
συμβούλους.
2. Έργο των ειδικών εισηγητών, ιδίως, είναι: α) Η επεξεργασία
των στοιχείων του φακέλου του υποψηφίου για την
αναγνώριση της «ισοτιμίας» και της «ισοτιμίας και αντιστοιχίας»
του τίτλου και η γραπτή εισήγηση προς τα αρμόδια
όργανα του Οργανισμού, β) η συνεργασία με τους ακαδημαϊκούς
συμβούλους, γ) η συλλογή πληροφοριών και η
μελέτη γενικών και ειδικών ζητημάτων σχετικά με τις αρμοδιότητες
του Οργανισμού.
3. Οι ειδικοί εισηγητές συμμετέχουν, χωρίς ψήφο, στα
όργανα του Οργανισμού κάθε φορά που συζητείται θέμα
για το οποίο έχουν συντάξει εισήγηση. Άμεσος προϊστάμενός
τους είναι ο Πρόεδρος ή, μετά από σχετική εξουσιοδότηση,
ένας αντιπρόεδρος.
4. Συνιστώνται είκοσι μία θέσεις ειδικών εισηγητών με
σύμβαση εργασίας ιδιωτικού δικαίου αορίστου χρόνου.
Προσόντα διορισμού είναι: α) πτυχίο ή δίπλωμα ελληνικού
πανεπιστημίου ή ισότιμου της αλλοδαπής, που καλύπτει το
γνωστικό αντικείμενο της θέσης ή συναφές με αυτό γνωστικό
αντικείμενο, β) επιστημονική εξειδίκευση στο γνωστικό
αντικείμενο της οικείας θέσης που αποδεικνύεται με:
i) διδακτορικό δίπλωμα ελληνικού πανεπιστημίου ή αναγνωρισμένο
της αλλοδαπής ή ii) μεταπτυχιακό τίτλο σπουδών
διάρκειας τουλάχιστον ενός ακαδημαϊκού έτους ελληνικού
πανεπιστημίου ή αναγνωρισμένο της αλλοδαπής και
αντίστοιχη εμπειρία τουλάχιστον δύο ετών μετά την απόκτηση
του μεταπτυχιακού τίτλου ή iii) αντίστοιχη εμπειρία
τουλάχιστον τεσσάρων ετών μετά την απόκτηση του βασικού
τίτλου σπουδών και μία τουλάχιστον δημοσίευση ή επιστημονική
ανακοίνωση σε θέμα σχετικό με το περιεχόμενο
της θέσης, γ) η άριστη ή πολύ καλή γνώση της αγγλικής
γλώσσας και τουλάχιστον μιας ακόμη ευρωπαϊκής γλώσσας.
Κατά την επιλογή λαμβάνεται πρόνοια ώστε να εκπροσωπούνται
κατά το δυνατό περισσότεροι επιστημονικοί
κλάδοι. Για την πλήρωση των θέσεων των ειδικών εισηγητών
προηγείται δημόσια πρόσκληση, η οποία
δημοσιεύεται σε δύο τουλάχιστον εφημερίδες των Αθηνών,
ευρείας κυκλοφορίας. Με την προκήρυξη των θέσεων
εξειδικεύονται κάθε φορά οι απαιτούμενοι τίτλοι σπουδών,
βασικοί και μεταπτυχιακοί, και προσδιορίζονται η δεύτερη
ευρωπαϊκή γλώσσα, το επίπεδο της γλωσσομάθειας της
τελευταίας, η απαιτούμενη εμπειρία, η γνώση χρήσης ηλεκτρονικού
υπολογιστή, καθώς και για όλες ή μέρος των θέσεων
να απαιτούνται επιλεκτικά ορισμένα μόνο από τα
προσόντα i, ii και iii της περιπτώσεως β´. Η επιλογή των ειδικών
εισηγητών γίνεται με βάση τα στοιχεία των φακέλων
των υποψηφίων, από πενταμελή επιτροπή που αποτελείται
από τον Πρόεδρο του Οργανισμού και τέσσερα μέλη του
Δ.Σ. που ορίζονται από την Ολομέλειά του.
5. Οι ακαδημαϊκοί σύμβουλοι είναι μέλη Δ.Ε.Π. και Ε.Π.
και ορίζονται από τον αρμόδιο Αντιπρόεδρο, κατά περίπτωση,
από σχετικούς πίνακες, που καταρτίζουν ετησίως
κατά επιστημονική ειδικότητα ή συγγενείς επιστημονικές
ειδικότητες, οι E.Ε., με βάση τους πίνακες διδακτικού προσωπικού
όλων των τμημάτων των ελληνικών πανεπιστημίων
και τεχνολογικών ιδρυμάτων ανώτατης εκπαίδευσης.
Οι ακαδημαϊκοί σύμβουλοι καλούνται να μελετήσουν και εισηγηθούν
σχετικά με ειδικότερου ενδιαφέροντος ζητήματα
ισοτιμίας και αντιστοιχίας τίτλων.
6. Με κοινή απόφαση του Υπουργού Εθνικής Παιδείας
και Θρησκευμάτων και του Υπουργού Οικονομίας και Οικονομικών,
που δημοσιεύεται στην Εφημερίδα της Κυβερνήσεως,
ύστερα από γνώμη της Ολομέλειας του Δ.Σ. του
Οργανισμού, καθορίζονται η αποζημίωση των ακαδημαϊκών
συμβούλων, καθώς επίσης και οι αποδοχές των ειδικών
εισηγητών.

  ΚΕΦΑΛΑΙΟ Δ´


Άρθρο 11
Διαδικασία για αναγνώριση τίτλων σπουδών
1. Οι ενδιαφερόμενοι υποβάλλουν αίτηση για αναγνώριση
τίτλου σπουδών είτε μόνο για «ισοτιμία» είτε για «ισοτιμία
και αντιστοιχία». Η αίτηση υποβάλλεται σε ειδικό έντυπο
και συνοδεύεται από τα στοιχεία που καθορίζονται από
τον Οργανισμό. Το έντυπο της αιτήσεως, ο τύπος του οποίουκαθορίζεταιαπότονΟργανισμό,αποτελείυπεύθυνηδήλωση
για την ακρίβεια των πραγματικών γεγονότων που
αναφέρονται σε αυτήν. Τα αρμόδια όργανα του Οργανισμού
μπορούν να ζητούν πρόσθετα στοιχεία και να καλούν
τον ενδιαφερόμενο για συμπληρωματικές επεξηγήσεις.
2. α) Ο Πρόεδρος αναθέτει το φάκελο του ενδιαφερομένου
σε ειδικό εισηγητή, ο οποίος, μετά τη συγκέντρωση
όλων των απαραίτητων στοιχείων, συντάσσει εισήγηση.
Στη συνέχεια, εφόσον υπάρχει προηγούμενο αναγνωρίσεως
ή μη όμοιων τίτλων, ο φάκελος εισάγεται στον Πρόεδρο,
αρμόδιο να εκδώσει τη σχετική απόφαση. Αν ο Πρόεδρος
διαφωνεί με την εισήγηση του ειδικού εισηγητή, το
θέμα εισάγεται για απόφαση στην αρμόδια Ε.Ε. Όταν δεν
υπάρχει προηγούμενο αναγνωρίσεως ή μη ισοτιμίας όμοιων
τίτλων, αρμόδια να αποφασίσει, θετικά ή αρνητικά, είναι
η Ε.Ε. Εάν στην Ε.Ε. δεν υπάρξει ομοφωνία, το θέμα παραπέμπεται
στο αρμόδιο Τμήμα.
β) Όταν ζητείται αναγνώριση «ισοτιμίας και αντιστοιχίας»
και αν ακόμη υπάρχει προηγούμενη αναγνώριση απλής
ισοτιμίας του συγκεκριμένου τίτλου, απαιτείται επιπλέον
και εισήγηση ακαδημαϊκού συμβούλου σχετικά με την ανάγκη
συμπληρωματικής εξέτασης σε συγκεκριμένα μαθήματα.
«Ισοτιμία και αντιστοιχία» μπορεί να αναγνωρισθεί με
ή χωρίς πρόσθετα μαθήματα.
γ) Οι αποφάσεις επί περιπτώσεων ομοίων τίτλων που εκδίδονται
από τις Ε.Ε., τα Τμήματα ή τον Πρόεδρο αποστέλλονται
στο Δ.Σ. για ενημέρωση και στη συνέχεια για δημοσιοποίηση
κατά το τμήμα μόνον που αφορά τις προϋποθέσεις
«ισοτιμίας» και «ισοτιμίας και αντιστοιχίας» των
συγκεκριμένων προγραμμάτων σπουδών.
3. Ο τύπος των χορηγούμενων πιστοποιητικών καθορίζεται
από το Δ.Σ. Το πιστοποιητικό αναγνώρισης αναγράφει
σαφώς και σε εμφανή θέση το χαρακτηρισμό του τίτλου ως
«ισοτίμου» ή «ισοτίμου και αντιστοίχου» και το είδος του τίτλου.
Επιπλέον μπορεί να περιλαμβάνει πληροφορίες για το
περιεχόμενο, τη διάρκεια σπουδών και άλλα στοιχεία του
τίτλου. Στον Οργανισμό τηρείται μητρώο όλων των χορηγούμενων
πιστοποιητικών αναγνωρίσεως και των σχετικών
απορριπτικών αποφάσεων.
4. Οι αποφάσεις και τα σχετικά πιστοποιητικά πρέπει να
εκδίδονταιγιατιςπεριπτώσειςαναγνώρισης«ισοτιμίας»μέσα
σε εξήντα ημέρες και για τις περιπτώσεις «ισοτιμίας και
αντιστοιχίας» μέσα σε ενενήντα ημέρες από τη συγκέντρωση
των απαραίτητων στοιχείων. Σε κάθε περίπτωση απόκλισης
από τις ως άνω προθεσμίες λόγω έλλειψης στοιχείων
εκδίδεται αιτιολογημένη απόφαση του Οργανισμού.
5. Με την υποβολή της αίτησης καταβάλλεται παράβολο
στον Οργανισμό που καθορίζεται κατά το άρθρο 18.

Άρθρο 12
Αναγνώριση πτυχίων Ιατρικής, Οδοντιατρικής
και άλλων επιστημών εκτός των χωρών
της Ευρωπαϊκής Ένωσης
1. Η αναγνώριση της «ισοτιμίας και αντιστοιχίας» των
πτυχίων Ιατρικής και Οδοντιατρικής που χορηγούνται από
ομοταγή πανεπιστήμια του εξωτερικού, εκτός των χωρών
της Ευρωπαϊκής Ένωσης, διενεργείται ύστερα από εξετάσεις
στα μαθήματα που ορίζονται στις παραγράφους 1 και
2 του άρθρου 5 του Ν. 3027/2002. Εξαιρέσεις από τη διαδικασία
αυτή και υπαγωγή στον κανόνα της παρ. 3 του άρθρου
4 πραγματοποιούνται με ειδικά αιτιολογημένες αποφάσεις
του οικείου τμήματος του Δ.Σ., εφόσον πρόκειται
για πτυχιούχους ανώτατων εκπαιδευτικών ιδρυμάτων διεθνούς
κύρους με βάση ακαδημαϊκά κριτήρια. Οι σχετικές
αποφάσεις του Τμήματος δημοσιοποιούνται.
2. Οι εξετάσεις διεξάγονται με σύστημα που να διασφαλίζει
απολύτως το αδιάβλητο. Οι εξετάσεις μπορεί να γίνονται
και με τη μέθοδο των ερωτήσεων πολλαπλών επιλογών,
η δε βαθμολογία των δοκιμίων των εξεταζομένων μπορεί
να γίνεται και με ηλεκτρονικό τρόπο.
Με απόφαση του Υπουργού Εθνικής Παιδείας και Θρησκευμάτων,
ορίζονται, μετά από πρόταση του Δ.Σ. του Οργανισμού,
το σύστημα, η διαδικασία και κάθε ειδικότερο
θέμα σχετικά με τις εξετάσεις αυτές, κατά το άρθρο 15
παρ. 2 και το άρθρο 4 παρ. 5. Με την απόφαση αυτή δύνανται
να περιορίζονται τα εξεταζόμενα μαθήματα. Με όμοια
απόφαση μπορεί το σύστημα εξετάσεων της προηγούμενης
παραγράφου να επεκτείνεται και σε άλλες Σχολές και
Τμήματα και να ορίζονται οι λεπτομέρειες για την προσαρμογή
του στις ιδιαιτερότητες της συγκεκριμένης Σχολής ή
Τμήματος.

Άρθρο 13
Επανεξέταση αιτημάτων αναγνώρισης
1. Ο ενδιαφερόμενος, του οποίου απορρίπτεται αίτημα
αναγνωρίσεως τίτλου σπουδών, δικαιούται να υποβάλει
στο οικείο Τμήμα του Δ.Σ. εντός ενός έτους από την κοινοποίηση
της απόρριψης του αιτήματός του, αίτηση για επανεξέταση
του θέματος, παραθέτοντας τους λόγους της
επανεξέτασης και προσκομίζοντας νέα στοιχεία.
Αν ο Πρόεδρος ή η Ε.Ε. που είχαν αρχικά εξετάσει το θέμα
εξακολουθούν να είναι αρνητικοί, το αίτημα εισάγεται
σε Ειδική Επιτροπή Επανεξέτασης, η οποία συγκροτείται
από το αρμόδιο τμήμα και απαρτίζεται από το μέλος του
Δ.Σ. που ανήκει στον αντίστοιχο ή συγγενή κλάδο προς αυτόν
στον οποίο ανήκει ο κρινόμενος τίτλος σπουδών, έναν
ακαδημαϊκό σύμβουλο της αυτής ή συγγενούς ειδικότητας
σε σχέση με το συγκεκριμένο θέμα και έναν ειδικό εισηγητή.
Η Ειδική Επιτροπή επανεξετάζει το θέμα και εισηγείται
στο Τμήμα. Στις ειδικές επιτροπές επανεξέτασης δεν συμμετέχουν
πρόσωπα που εξέτασαν αρχικά το συγκεκριμένο
θέμα. Το οικείο Τμήμα αποφαίνεται το ταχύτερο και πληροφορεί
σχετικά τον ενδιαφερόμενο. Η Ολομέλεια του Δ.Σ.
είναι αρμόδια να επιλαμβάνεται και να αποφαίνεται το ταχύτερο
δυνατό και για αιτήσεις επανεξέτασης κατά των
αποφάσεων των Τμημάτων του.
2. Μετηνυποβολήκάθεαίτησηςεπανεξέτασηςπρέπεινα
καταβάλλεται στον Οργανισμό παράβολο που καθορίζεται
κατά το άρθρο 18.

  ΚΕΦΑΛΑΙΟ Ε´


Άρθρο 14
Παροχή πληροφοριών και διαδικασία
1. Ο Οργανισμός είναι η αρμόδια κρατική αρχή ενημέρωσης
για θέματα οργάνωσης και λειτουργίας της ανώτατης
εκπαίδευσης στην Ελλάδα. Ενημερώνει τους ενδιαφερόμενους
και τα εκπαιδευτικά ιδρύματα.
2. Ο Οργανισμός επίσης παρέχει πληροφορίες στο κοινό
σχετικά με τα ιδρύματα και τα προγράμματα σπουδών ανώτατης
εκπαίδευσης της αλλοδαπής, όπως επίσης και για τα
ισχύοντα και τις διαδικασίες αναγνώρισης των τίτλων. Στόχος
του είναι κυρίως η έγκυρη και έγκαιρη ενημέρωση των
ενδιαφερομένων, που προτίθενται ή που ήδη πραγματοποιούν
σπουδές σε εκπαιδευτικά ιδρύματα της αλλοδαπής
σχετικά με όλες τις προϋποθέσεις, για την αναγνώριση και
το επίπεδο του τίτλου που θα τους απονεμηθεί.
3. Η ενημέρωση του κοινού γίνεται κατόπιν αιτήσεως των
ενδιαφερομένων αλλά και με κάθε πρόσφορο μέσο επικοινωνίας,
έντυπης και ηλεκτρονικής. Ο Οργανισμός έχει υποχρέωση
να απαντά με πληρότητα, μετά από εισήγηση του
αρμόδιου εισηγητή, στις έγγραφες αιτήσεις πληροφοριών.
4. Οι αποφάσεις του άρθρου 4 παρ. 2 για τα εντατικά τριετή
προγράμματα σπουδών, του άρθρου 11 παρ. 2 περίπτωση
γ´ περί αναγνώρισης ή μη ομοίων τίτλων, του άρθρου
12 παρ. 1 για τα πανεπιστήμια διεθνούς κύρους και ο
κατάλογος των ομοταγών πανεπιστημίων και τεχνολογικών
ιδρυμάτων ανώτατης εκπαίδευσης του άρθρου 7 παρ.
2 λαμβάνουν δημοσιότητα με κάθε πρόσφορο μέσο.

Άρθρο 15
Εξουσιοδοτικές διατάξεις
1. Με προεδρικό διάταγμα, που εκδίδεται ύστερα από
πρόταση των Υπουργών Εθνικής Παιδείας και Θρησκευμάτων,
Οικονομίας και Οικονομικών και Εσωτερικών, Δημόσιας
Διοίκησης και Αποκέντρωσης, ύστερα από εισήγηση
του Δ.Σ., ορίζεται ο Κανονισμός λειτουργίας του Οργανισμού,
με τον οποίο ρυθμίζονται ειδικότερα θέματα που
αφορούν στην οργάνωση και λειτουργία του.
2. Με απόφαση του Υπουργού Εθνικής Παιδείας και Θρησκευμάτων,
μετά από πρόταση του Δ.Σ., καθορίζονται ο
τρόπος εξέτασης και βαθμολόγησης, οι λεπτομέρειες για
το σύστημα και τη διαδικασία των εξετάσεων που διενεργεί
ο ίδιος ο Οργανισμός σύμφωνα με τα άρθρα 4 και 12, όπως
επίσης και κάθε λεπτομέρεια ως προς την εξεταζόμενη ύλη
και τα σχετικά με τη διόρθωση των γραπτών και τη βαθμολογία
των εξεταζομένων.
3. Με κοινή απόφαση των Υπουργών Εθνικής Παιδείας
και Θρησκευμάτων και Οικονομίας και Οικονομικών καθορίζεται
το ύψος της μηνιαίας αποζημίωσης του Προέδρου
και των δύο Αντιπροέδρων και της κατά συνεδρίαση αποζημίωσης
των υπόλοιπων μελών του Δ.Σ. Εάν ο Πρόεδρος,
οι Αντιπρόεδροι και τα μέλη του Δ.Σ. ανήκουν σε πανεπιστήμια
που εδρεύουν εκτός του λεκανοπεδίου Αττικής, καταβάλλονται
σε αυτούς και έξοδα μετακίνησης κατά τις κείμενες
διατάξεις.
4. Με κοινή απόφαση των Υπουργών Οικονομίας και Οικονομικών
και Εθνικής Παιδείας και Θρησκευμάτων μπορεί να
αυξάνονται οι θέσεις των ειδικών εισηγητών της παρ. 4 του
άρθρου 10, ανάλογα με τις ανάγκες του Οργανισμού.
5. Το έργο του Οργανισμού αξιολογείται ανά τριετία από
πενταμελή Επιτροπή Ανεξάρτητων Εμπειρογνωμόνων,
που επιλέγονται από κατάλογο μελών Δ.Ε.Π. και Ε.Π. Πανεπιστημίων
και T.E.I. που προτείνονται από τα ιδρύματα, η
οποία συνιστάται κάθε φορά με κοινή απόφαση των Υπουργών
Εθνικής Παιδείας και Θρησκευμάτων και Οικονομίας
και Οικονομικών. Με την ίδια απόφαση ρυθμίζονται και οι
λοιπές λεπτομέρειες της σύστασης και λειτουργίας της
Επιτροπής αυτής, καθώς και η αποζημίωση των μελών της.

  ΚΕΦΑΛΑΙΟ ΣΤ´


Άρθρο 16
Διάρθρωση Διοικητικών Υπηρεσιών Παραρτήματα
- Νομικό Γραφείο
1. Στον Οργανισμό ιδρύονται τρεις Διευθύνσεις και δύο
αυτοτελή Γραφεία ως εξής:
α) Διεύθυνση αναγνώρισης ακαδημαϊκών τίτλων
β) Διεύθυνση ενημέρωσης και
γ) Διεύθυνση διοικητικών και οικονομικών υπηρεσιών
δ) Αυτοτελές Γραφείο γραμματειακής υποστήριξης του
Προέδρου
ε) Αυτοτελές Γραφείο γραμματειακής υποστήριξης των
Αντιπροέδρων.
2. Η Διεύθυνση αναγνώρισης ακαδημαϊκών τίτλων περιλαμβάνει
εννέα Τμήματα και ειδικότερα: τα πέντε που είναι
αρμόδια για την αναγνώριση πανεπιστημιακών τίτλων: α)
ανθρωπιστικών επιστημών και καλών τεχνών, β) θετικών
επιστημών, γ) επιστημών υγείας και φυσικής αγωγής, δ)
νομικών, οικονομικών και κοινωνικών επιστημών και ε) γεωτεχνικών
επιστημών και επιστημών μηχανικών, και τα τέσσερα
που είναι αρμόδια για την αναγνώριση τίτλων τεχνολογικών
ιδρυμάτων ανώτατης εκπαίδευσης: α) τεχνολογικών
επιστημών μηχανικών, β) τεχνολογικών γεωτεχνικών
επιστημών και τροφίμων, γ) τεχνολογικών επαγγελμάτων
υγείας και πρόνοιας και δ) τεχνολογικών επιστημών διοίκησης
και οικονομίας. Η Διεύθυνση ενημέρωσης περιλαμβάνει
δύο Τμήματα: α) ενημέρωσης για ιδρύματα, προγράμματα
σπουδών και τίτλους αλλοδαπής και β) ενημέρωσης
για ιδρύματα, προγράμματα σπουδών και τίτλους
ημεδαπής. Η Διεύθυνση διοικητικών και οικονομικών υπηρεσιών
περιλαμβάνει δύο Τμήματα: α) Τμήμα προσωπικού
και β) οικονομικό Τμήμα.
3. Για τη διεκπεραίωση των υποβαλλόμενων αιτήσεων
αναγνώρισης και την ενημέρωση του κοινού ιδρύεται παράρτημα
του Οργανισμού στη Θεσσαλονίκη. Με προεδρικό
διάταγμα, που εκδίδεται με πρόταση του Υπουργού
Εθνικής Παιδείας και Θρησκευμάτων μετά από εισήγηση
του Δ.Σ., είναι δυνατή η ίδρυση και λειτουργία Παραρτημάτων
του Οργανισμού και σε άλλες μεγάλες πόλεις της
χώρας. Οι ειδικότερες αρμοδιότητες και οργάνωση των
Παραρτημάτων ορίζονται με τον κατά το άρθρο 15 παρ. 1
Κανονισμό λειτουργίας.
4. Στον Οργανισμό συνιστάται αυτοτελές Δικαστικό Γραφείο
του Νομικού Συμβουλίου του Κράτους, οι οργανικές
θέσεις των παρέδρων του οποίου αυξάνονται κατά δύο. Το
Δικαστικό Γραφείο του Οργανισμού έχει τις αρμοδιότητες
και λειτουργεί σύμφωνα με τα οριζόμενα στον Οργανισμό
του Νομικού Συμβουλίου του Κράτους (Ν. 3086/2002 ΦΕΚ
324 Α). Οι δικηγόροι που μέχρι τη δημοσίευση του παρόντος
παρείχαν υπηρεσίες στο Διεπιστημονικό Κέντρο Αναγνώρισης
Τίτλων Σπουδών Αλλοδαπής (ΔΙ.Κ.Α.Τ.Σ.Α) και το
Ινστιτούτο Τεχνολογικής Εκπαίδευσης (Ι.Τ.Ε.) εξακολουθούν
να απασχολούνται στον Οργανισμό με την ίδια έννομησχέση,υπαγόμενοιπλέονστηνεποπτείατουΔικαστικού
Γραφείου του Νομικού Συμβουλίου του Κράτους.

Άρθρο 17
Προσωπικό - Θέσεις - Προσόντα
1. Με προεδρικό διάταγμα, που εκδίδεται με πρόταση
των Υπουργών Εσωτερικών, Δημόσιας Διοίκησης και Αποκέντρωσης,
Οικονομίας και Οικονομικών και Εθνικής Παιδείας
και Θρησκευμάτων, κατόπιν γνώμης του Δ.Σ. του Οργανισμού,
ορίζονται οι κατηγορίες θέσεων, οι κλάδοι και τα
τυχόν πρόσθετα ή ειδικά προσόντα διορισμού, κατά κλάδο
ή θέση, του μόνιμου προσωπικού του Οργανισμού, οι οργανικές
θέσεις του οποίου δεν δύνανται να υπερβούν τις
τριάντα.
2. Το Υπηρεσιακό Συμβούλιο της Κεντρικής Υπηρεσίας του
Υπουργείου Εθνικής Παιδείας και Θρησκευμάτων είναι και
υπηρεσιακό συμβούλιο των υπαλλήλων του Οργανισμού.
3. Σε θέσεις διοικητικού προσωπικού του Οργανισμού δύνανται
να αποσπώνται έως είκοσι πέντε υπάλληλοι του Δημοσίου,
των οργανισμών τοπικής αυτοδιοίκησης και άλλων
νομικών προσώπων δημοσίου δικαίου. Η απόσπαση γίνεται
με κοινή απόφαση του Υπουργού Εθνικής Παιδείας και Θρησκευμάτων
και του οικείου κατά περίπτωση Υπουργού, μετά
από σύμφωνη γνώμη του Δ.Σ. του Οργανισμού.

Άρθρο 18
Πόροι του Οργανισμού
Πόροι του Οργανισμού είναι:
α) Κληρονομιές, κληροδοσίες, δωρεές εν ζωή και αιτία
θανάτου, καθώς και κάθε φύσεως παροχές φυσικών ή νομικών
προσώπων της ημεδαπής ή αλλοδαπής.
β) Πρόσοδοι από τη διαχείριση της περιουσίας του.
γ) Έσοδα από παράβολο, το ύψος του οποίου καθορίζεται
με κοινή απόφαση του Υπουργού Οικονομίας και Οικονομικών
και του Υπουργού Εθνικής Παιδείας και Θρησκευμάτων.
Το παράβολο καταβάλλεται από κάθε ενδιαφερόμενο
για αναγνώριση «ισοτιμίας» ή «ισοτιμίας και
αντιστοιχίας» τίτλου σπουδών ή για συμμετοχή στις εξετάσεις
του Οργανισμού στη Γραμματεία, μαζί με τα δικαιολογητικά
του. Τα έσοδα από τις πηγές αυτές κατατίθενται σε
ειδικό λογαριασμό και μπορούν να διατίθενται με απόφαση
του Δ.Σ., για τις λειτουργικές και στεγαστικές ανάγκες του
Οργανισμού. Μέχρι την έκδοση της ως άνω κοινής υπουργικής
απόφασης το παράβολο παραμένει στο ποσό που μέχρι
τώρα κατεβάλλετο για αναγνώριση τίτλων σπουδών
από το ΔΙ.Κ.Α.Τ.Σ.Α.

  ΚΕΦΑΛΑΙΟ Ζ´


Άρθρο 19
Κατάργηση του ΔΙ.Κ.Α.Τ.Σ.Α. και του Ι.Τ.Ε.
Μεταβατικές διατάξεις
1. Καταργείται το Ν.Π.Δ.Δ. με την επωνυμία ΔΙ.Κ.Α.Τ.Σ.Α.
(Ν. 741/1977) και η δημόσια υπηρεσία με τίτλο Ι.Τ.Ε. (Ν.
1404/1983), οι δε αρμοδιότητές τους περιέρχονται στον Οργανισμό.
2. Το άρθρο 5 παρ. 3 του Ν. 3027/2002, με το οποίο προεβλέπετο
ιδία αρμοδιότητα των οικείων Τρημάτων των ελληνικών
πανεπιστημίων για την αναγνώριση «ισοτιμίας και
αντιστοιχίας» τίτλων Καλών Τεχνών και Μουσικής, καταργείται
και η σχετική αρμοδιότητα περιέρχεται στον Οργανισμό
και διέπεται από το νόμο αυτόν. Ειδικά για χρονικό
διάστημα έξι μηνών από την έναρξη ισχύος του νόμου αυτού,
η Ειδική Διατμηματική Επιτροπή των πανεπιστημιακών
Τμημάτων μουσικών σπουδών, που ιδρύθηκε με την
υπουργική απόφαση Φ6/26748/Β3/2003, θα λειτουργήσει,
κατ' απόκλιση των διατάξεων του νόμου αυτού, ως εισηγητική
επιτροπή προς το οικείο Τμήμα του Δ.Σ. του νέου Οργανισμού
για την αναγνώριση πτυχίων της αρμοδιότητάς
της.
3. Ο Οργανισμός αυτοδικαίως υποκαθιστά το ΔΙ.Κ.Α.Τ.Σ.Α.,
το Ι.Τ.Ε., καθώς και τα πανεπιστήμια σχετικά με την αναγνώριση
τίτλων. Η κινητή περιουσία και τα αρχεία του ΔΙ.Κ.Α.Τ.Σ.Α.
και του Ι.Τ.Ε. περιέρχονται κατά κυριότητα στον Οργανισμό.
4. Εκκρεμείς υποθέσεις και δίκες των ΔΙ.Κ.Α.Τ.Σ.Α. και Ι.Τ.Ε.
συνεχίζονται από τον Οργανισμό χωρίς διακοπή της δίκης.
5. Οι θέσεις του Δ.Σ. στις οποίες διορίζονται Καθηγητές
Τ.Ε.Ι. σύμφωνα με το άρθρο 6 καταλαμβάνονται αυτοδικαίως
για την πρώτη τριετία εφαρμογής του νόμου από τους
υπηρετούντες Συμβούλους του Ι.Τ.Ε.
6. Μέχρι την πλήρωση των είκοσι ενός θέσεων ειδικών Εισηγητών
του άρθρου 10 παρ. 4, καθήκοντα ειδικού εισηγητή
μπορεί να ανατίθενται προσωρινώς με απόσπαση σε
ανάλογων προσόντων υπαλλήλους του Δημοσίου και ανώτατων
εκπαιδευτικών ιδρυμάτων, σε μέλη Δ.Ε.Π. παραλλήλως
με την άσκηση των κύριων καθηκόντων τους, σε ήδη
υπηρετούντες Εισηγητές του Ι.Τ.Ε. και σε πρόσωπα που είχαν
ήδη προταθεί ως ειδικοί Εισηγητές του καταργούμενου
ΔΙ.Κ.Α.Τ.Σ.Α. για το έτος 2004.
7. Οι μόνιμοι υπάλληλοι, που κατά την έναρξη ισχύος του
παρόντος υπηρετούν στο ΔΙ.Κ.Α.Τ.Σ.Α., εντάσσονται προσωρινά,
με απόφαση του Υπουργού Εθνικής Παιδείας και
Θρησκευμάτων, στην Κεντρική Υπηρεσία (Κ.Υ.) του Υπουργείου.
Στη συνέχεια, εντός ενός έτους, με απόφαση του ίδιου
Υπουργού, μετά από γνώμη του Υπηρεσιακού Συμβουλίου
της Κ.Υ. του Υπουργείου Εθνικής Παιδείας και Θρησκευμάτων
είτε εντάσσονται οριστικά σε αντίστοιχες κενές
θέσεις της Κ.Υ. του Υπουργείου είτε μετατάσσονται σε αντίστοιχες
κενές θέσεις στις περιφερειακές υπηρεσίες του
Υπουργείου ή σε υπηρεσίες, Ν.Π.Δ.Δ. ή οργανισμούς αρμοδιότητας
του Υπουργείου. Σχετικές αιτήσεις των ενδιαφερομένων
συνεκτιμώνται από το Υπηρεσιακό Συμβούλιο,
το οποίο προεχόντως λαμβάνει υπόψη τις υπηρεσιακές
ανάγκες. Εάν δεν υπάρχουν κενές θέσεις, μεταφέρονται οι
θέσεις που κατείχαν στο ΔΙ.Κ.Α.Τ.Σ.Α. και προστίθενται ως
προσωποπαγείς στις υπηρεσίες που εντάσσονται.
Οι υπηρετούντες, κατά τη δημοσίευση του παρόντος στο
ΔΙ.Κ.Α.Τ.Σ.Α. και το Ι.Τ.Ε. σε θέσεις με σύμβαση εργασίας
ιδιωτικού δικαίου αορίστου χρόνου, μεταφέρονται στο
Υπουργείο Εθνικής Παιδείας και Θρησκευμάτων, με την
ίδια σχέση εργασίας και σε προσωποπαγείς θέσεις που συνιστώνται
με την απόφαση μεταφοράς. Η κατά τα ανωτέρω
μεταφορά διενεργείται με κοινή απόφαση των Υπουργών
Εσωτερικών, Δημόσιας Διοίκησης και Αποκέντρωσης, Οικονομίας
και Οικονομικών και Εθνικής Παιδείας και Θρησκευμάτων,
που δημοσιεύεται στην Εφημερίδα της Κυβερνήσεως.
Οι συμβάσεις έργου ή εργασίας ορισμένου χρόνου
παραμένουν μέχρι τη λήξη του συμφωνηθέντος
χρόνου ισχυρές και οι υπηρεσίες των εργαζομένων παρέχονται
στον Οργανισμό.
Οι θέσεις που είχαν συσταθεί στο Υπουργείο Εθνικής
Παιδείας και Θρησκευμάτων για το Ι.Τ.Ε. (περ. ΙΙΙ παρ. 1 άρθρο
23 του Ν. 1404/1983) και εξακολουθούν να είναι κενές
καταργούνται.

Άρθρο 20
Παροχές σε διακρινόμενους αθλητές
Στο τέλος της παρ. 10 του άρθρου 34 του Ν. 2725/1999
προστίθενται τα εξής:
«Εξαιρούνται οι αθλητές που έχουν κατακτήσει τουλάχιστον
μία 1η νίκη σε θερινούς ή χειμερινούς Ολυμπιακούς
Αγώνες, για τους οποίους ορίζεται ηλικία δεκαεπτά έως και
τριάντα πέντε (17-35) ετών.»

Άρθρο 21
θέματα δευτεροβάθμιας εκπαίδευσης
1. Δεν επιτρέπεται η επιβολή οποιασδήποτε μορφής σωματικής
τιμωρίας σε μαθητές της δευτεροβάθμιας εκπαίδευσης
που παρεκκλίνουν από την προσήκουσα διαγωγή.
2. α) Οι εκπαιδευτικοί που διορίζονται στα δυσπρόσιτα
σχολεία του Ν. 1143/1981 υπηρετούν σε αυτά επί μία τουλάχιστον
συνεχή διετία αποκλειόμενης απολύτως και για οποιονδήποτε
λόγο της αποσπάσεως, μεταθέσεως ή μετατάξεώς
τους από τα σχολεία αυτά κατά τη διάρκεια της διετίας.
β) Οι εκπαιδευτικοί που έχουν διοριστεί στα δυσπρόσιτα
σχολεία και συμπληρώνουν στις 31.8.2005 δύο (2) συνεχή
χρόνια παραμονής σε αυτά έχουν δικαίωμα μετάθεσης και
απόσπασης για τη σχολική χρονιά 2005-2006 και εφεξής.
3. Εκπαιδευτικοί του κλάδου ΠΕ 09 - Οικονομολόγοι και
ΠΕ 10 - Κοινωνιολόγοι που έχουν διοριστεί με τις υπ' αριθμ.
α) 75694/Δ2/22.11.2001 (ΦΕΚ 291/τ.Γ´/23.11.2001) β) 87099/
Δ2/29.8.2002 (ΦΕΚ 194/τ.Γ´/29.8.2002) γ) 87098/Δ2/29.8.2002
(ΦΕΚ 193/τ.Γ´/29.8.2002) δ) 92246/Δ2/10.9.2002 (ΦΕΚ 212/τ.Γ´/
16.9.2002) ε) 4376/Δ2/17.1.2003 (ΦΕΚ 25/τ.Γ´/7.2.2003) υπουργικές
αποφάσεις των οποίων οι πράξεις διορισμού έχουν ακυρωθεί,
θεωρούνται ότι έχουν καταλάβει κενές οργανικές θέσεις
των παραπάνω κλάδων, από τότε που διορίστηκαν.

Άρθρο 22
Σχολικά βιβλία και ανθολογίες
Επιτρέπεται, χωρίς την άδεια του δημιουργού και χωρίς
αμοιβή, η αναπαραγωγή σε εκπαιδευτικά βιβλία, που χρησιμοποιούνται
ως βιβλία διδασκαλίας για την πρωτοβάθμια
και δευτεροβάθμια εκπαίδευση εγκεκριμένα από το Υπουργείο
Εθνικής Παιδείας και Θρησκευμάτων ή από άλλο αρμόδιο
Υπουργείο κατά το επίσημο αναλυτικό πρόγραμμα,
έργων του λόγου ενός ή περισσότερων συγγραφέων νομίμως
δημοσιευμένων, που αποτελούν μικρό τμήμα της συνολικής
δημιουργίας του καθενός από αυτούς, όπως και
αποσπασμάτων έργων των εικαστικών τεχνών ή άλλου, πάσης
φύσεως εικονιστικού ή φωτογραφικού υλικού, εφόσον
τελεί σε αναγκαία σχέση με το περιεχόμενο του διδακτικού
βοηθήματος. Οι διατάξεις της παραγράφου αυτής εφαρμόζονται
και επί του πάσης φύσεως εκπαιδευτικού υλικού,
όπως διαδικτυακές εφαρμογές, εκπαιδευτικό λογισμικό, κινηματογραφικές
ταινίες, CD-ROM, DVD και επί κάθε άλλου
μέσου ηλεκτρονικής ή ψηφιακής ή άλλης καταγραφής που
χρησιμοποιείται ως εγκεκριμένο από το Υπουργείο Εθνικής
Παιδείας και Θρησκευμάτων μέσο διδασκαλίας και διανέμεται
δωρεάν, στο πλαίσιο του αναλυτικού προγράμματος.
Στα μέσα αυτά επιτρέπεται επιπλέον και η αναπαραγωγή
μουσικών αποσπασμάτων και κινηματογραφικού ή ηχητικού
ή οπτικοακουστικού υλικού περιορισμένης έκτασης,
υπό τις αυτές ως άνω προϋποθέσεις, με πρόσθετη μνεία,
πέραν των λοιπών στοιχείων της παραγράφου 3, του ονόματος
του παραγωγού του έργου.

Άρθρο 23
Ισχύς
Η ισχύς του νόμου αυτού αρχίζει από τη δημοσίευσή του
στην Εφημερίδα της Κυβερνήσεως.
Παραγγέλλομε τη δημοσίευση του παρόντος στην Εφημερίδα
της Κυβερνήσεως και την εκτέλεσή του ως Νόμου
του Κράτους.
Αθήνα, 31 Μαρτίου 2005

