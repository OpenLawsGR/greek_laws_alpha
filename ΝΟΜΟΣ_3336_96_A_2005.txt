 Νόμος 3336 (ΦΕΚ 96/Τεύχος Α'/2005) 
			
  Εναρμόνιση της Ελληνικής Νομοθεσίας προς την Οδηγία
2003/96/ΕΚ του Συμβουλίου της 27ης Οκτωβρίου 2003
περί επιβολής Ειδικού Φόρου Κατανάλωσης και άλλες
διατάξεις.

  ΚΕΦΑΛΑΙΟ Α´


Άρθρο 1
Εναρμόνιση της ελληνικής νομοθεσίας προς την Οδηγία
2003/96/ΕΚ του Συμβουλίου της 27ης Οκτωβρίου 2003
περί επιβολής ειδικού φόρου κατανάλωσης.
Στο Ν. 2960/2001 (ΦΕΚ 265/Α´) «Εθνικός Τελωνειακός
Κώδικας» επέρχονται οι ακόλουθες τροποποιήσεις και
συμπληρώσεις:
1. Το άρθρο 53 αντικαθίσταται ως ακολούθως:
«Άρθρο 53
Επιβολή του φόρου
Επιβάλλεται Ειδικός Φόρος Κατανάλωσης (Ε.Φ.Κ.) στα
ενεργειακά προϊόντα, στην ηλεκτρική ενέργεια, στην αλκοόλη,
στα αλκοολούχα ποτά και στα βιομηχανοποιημένα
καπνά και καθορίζονται τα περί παραγωγής, μεταποίησης,
κατοχής, κυκλοφορίας και ελέγχου των προϊόντων
αυτών, σύμφωνα με τις διατάξεις του παρόντα Κώδικα.»
2. Το άρθρο 72 αντικαθίσταται ως ακολούθως:
«ΚΕΦΑΛΑΙΟ Β´
ΕΝΕΡΓΕΙΑΚΑ ΠΡΟΪΟΝΤΑ - ΑΛΚΟΟΛΗ - ΑΛΚΟΟΛΟΥΧΑ
ΠΟΤΑ - ΒΙΟΜΗΧΑΝΟΠΟΙΗΜΕΝΑ ΚΑΠΝΑ
ΤΜΗΜΑ A´
ΕΝΕΡΓΕΙΑΚΑ ΠΡΟΪΟΝΤΑ
Άρθρο 72
Πεδίο εφαρμογής
1. Ως ενεργειακά προϊόντα για την εφαρμογή του τρίτου
μέρους του παρόντα Κώδικα θεωρούνται τα ακόλουθα
προϊόντα:
α) - Σογιέλαιο και τα κλάσματά του, έστω και εξευγενισμένα,
αλλά όχι χημικώς μετασχηματισμένα (κωδικός
Σ.Ο. 1507).
- Αραχιδέλαιο και τα κλάσματά του, έστω και εξευγενισμένα,
αλλά όχι χημικώς μετασχηματισμένα (κωδικός
Σ.Ο. 1508).
- Ελαιόλαδο και τα κλάσματά του, έστω και εξευγενισμένα,
αλλά όχι χημικώς μετασχηματισμένα (κωδικός
Σ.Ο. 1509).
- Άλλα λάδια και τα κλάσματά τους, που παίρνονται αποκλειστικά
από ελιές, έστω και εξευγενισμένα, αλλά όχι χημικώς
μετασχηματισμένα και μείγματα από αυτά τα λάδια
ή τα κλάσματα με λάδια ή κλάσματα της κλάσης 1509 (κωδικός
Σ.Ο. 1510).
- Φοινικέλαιο και τα κλάσματά του, έστω και εξευγενισμένα,
αλλά όχι χημικώς μετασχηματισμένα (κωδικός
Σ.Ο. 1511).
- Λάδια ηλιοτρόπιου, κνήκου ή βαμβακιού και τα κλάσματά
τους, έστω και εξευγενισμένα, αλλά όχι χημικώς
μετασχηματισμένα (κωδικός Σ.Ο. 1512).
- Λάδια κοκοφοίνικα (λάδι κοπρά), λαχανοφοίνικα (φοινοκοπυρηνέλαιο)
ή babassu και τα κλάσματά τους, έστω
και εξευγενισμένα, αλλά όχι χημικώς μετασχηματισμένα
(κωδικός Σ.Ο. 1513).
- Λάδια αγριογογγύλης, αγριοκράμβης ή σιναπιού και
τα κλάσματά τους, έστω και εξευγενισμένα, αλλά όχι χημικώς
μετασχηματισμένα (κωδικός Σ.Ο. 1514).
- Άλλα λίπη και λάδια φυτικά (στα οποία περιλαμβάνεται
και το λάδι jojoba) και τα κλάσματά τους, σταθερά, έστω
και εξευγενισμένα, αλλά όχι χημικώς μετασχηματισμένα
(κωδικός Σ.Ο. 1515).
- Λίπη και λάδια ζωικά ή φυτικά και τα κλάσματά τους,
μερικώς ή ολικώς υδρογονωμένα, διεστεροποιημένα,
επανεστεροποιημένα ή ελαϊδινισμένα (με ισομέρεια λιπαρών
οξέων), έστω και εξευγενισμένα, αλλά όχι αλλιώς
παρασκευασμένα (κωδικός Σ.Ο. 1516).
- Μαργαρίνη. Μείγματα ή παρασκευάσματα βρώσιμα
από λίπη ή λάδια ζωικά ή φυτικά ή από τα κλάσματα διαφόρων
λιπών ή λαδιών του κεφαλαίου αυτού, άλλα από τα
λίπη και λάδια διατροφής και τα κλάσματά τους της κλάσης
1516 (κωδικός Σ.Ο. 1517).
- Λίπη και λάδια ζωικά ή φυτικά και τα κλάσματά τους,
θερμικά επεξεργασμένα (βρασμένα ή ψημένα), οξειδωμένα,
αφυδατωμένα, θειωμένα, εμφυσημένα, πολυμερισμένα
με απλή θέρμανση ή αλλιώς χημικώς τροποποιημένα,
με εξαίρεση εκείνα της κλάσης 1516. Μείγματα ή
παρασκευάσματα μη βρώσιμα από λίπη ή λάδια ζωικά ή
φυτικά ή από τα κλάσματα διαφόρων λιπών ή λαδιών του
κεφαλαίου αυτού που δεν κατονομάζονται ούτε περιλαμβάνονται
αλλού (κωδικός Σ.Ο. 1518),
εφόσον όλα τα ανωτέρω προϊόντα πρόκειται να χρησιμοποιηθούν
ως καύσιμα θέρμανσης ή ως καύσιμα κινητήρων.
β) - Λιθάνθρακες. Πλίνθοι, σφαίρες και παρόμοια στερεά
καύσιμα που παίρνονται από το λιθάνθρακα (κωδικός
Σ.Ο. 2701).
- Λιγνίτες, έστω και συσσωματωμένοι, με εξαίρεση το
γαγάτη (κωδικός Σ.Ο. 2702).
- Οπτάνθρακας (κοκ) και ημιοπτάνθρακας από λιθάνθρακα,
λιγνίτη ή τύρφη, έστω και συσσωματωμένοι. Άνθρακας
αποστακτικού κέρατος (κωδικός Σ.Ο. 2704).
- Αέριο από λιθάνθρακα, υδραέριο, φτωχό αέριο και παρόμοια
αέρια, με εξαίρεση τα αέρια πετρελαίου και άλλους
αεριώδεις υδρογονάνθρακες (κωδικός Σ.Ο. 2705).
- Πίσσες από λιθάνθρακα, λιγνίτη ή τύρφη και άλλες
ορυκτές πίσσες, έστω και αφυδατωμένες ή μερικώς αποσταγμένες,
στις οποίες περιλαμβάνονται και οι πίσσες
που έχουν ανασυσταθεί (κωδικός Σ.Ο. 2706).
- Λάδια και άλλα προϊόντα που προέρχονται από την
απόσταξη σε υψηλή θερμοκρασία των πισσών από λιθάνθρακα.
Ανάλογα προϊόντα στα οποία τα αρωματικά συστατικά
υπερισχύουν κατά βάρος από τα μη αρωματικά
συστατικά (κωδικός Σ.Ο. 2707).
- Πίσσα στερεή και οπτάνθρακας (κοκ) πίσσας, που
παίρνονται από πίσσα λιθανθράκων ή από άλλες ορυκτές
πίσσες (κωδικός Σ.Ο. 2708).
- Λάδια ακατέργαστα, από πετρέλαιο ή από ασφαλτούχα
ορυκτά (ακατέργαστο πετρέλαιο), (κωδικός Σ.Ο.
2709).
- Λάδια από πετρέλαιο ή από ασφαλτούχα ορυκτά, άλλα
από τα ακατέργαστα λάδια. Παρασκευάσματα που δεν
κατονομάζονται ούτε περιλαμβάνονται αλλού, που περιέχουν
κατά βάρος 70% ή περισσότερο λάδια από πετρέλαιο
ή ασφαλτούχα ορυκτά και στα οποία τα λάδια αυτά
αποτελούν το βασικό συστατικό. Χρησιμοποιημένα λάδια
(κωδικός Σ.Ο. 2710).
- Αέρια πετρελαίου και άλλοι αέριοι υδρογονάνθρακες
(κωδικός Σ.Ο. 2711).
- Βαζελίνη. Παραφίνη, κερί πετρελαίου μικροκρυστάλλινο,
slack wax, οζοκηρίτης, κερί από λιγνίτη, κερί από
τύρφη, άλλα ορυκτά κεριά και παρόμοια προϊόντα που
παίρνονται με σύνθεση ή άλλες μεθόδους, έστω και χρωματισμένα
(κωδικός Σ.Ο. 2712).
- Οπτάνθρακας (κοκ) από πετρέλαιο, άσφαλτος από πετρέλαιο
και άλλα υπολείμματα των λαδιών πετρελαίου ή
των ασφαλτούχων ορυκτών (κωδικός Σ.Ο. 2713).
- Άσφαλτοι εν γένει φυσικές. Σχίστες και άμμος, ασφαλτούχα.
Ασφαλτίτες και πετρώματα ασφαλτούχα (κωδικός
Σ.Ο. 2714).
- Μείγματα ασφαλτούχα με βάση τη φυσική άσφαλτο
εν γένει, την πίσσα του πετρελαίου, την ορυκτή πίσσα ή
το υπόλειμμα αυτής (π.χ. μαστίχες ασφαλτούχες, cutbacks)
(κωδικός Σ.Ο. 2715).
γ) - Υδρογονάνθρακες άκυκλοι (κωδικός Σ.Ο. 2901).
- Υδρογονάνθρακες κυκλικοί (κωδικός Σ.Ο. 2902).
δ) - Μεθανόλη (μεθυλική αλκοόλη) (Κωδικός Σ.Ο. 2905
11 00), εφόσον δεν είναι συνθετικής προέλευσης και πρόκειται
να χρησιμοποιηθεί ως καύσιμο θέρμανσης ή ως
καύσιμο κινητήρων.
ε) - Παρασκευάσματα λιπαντικά (στα οποία περιλαμβάνονται
και τα λάδια κοπής, τα παρασκευάσματα για την
απελευθέρωση του παξιμαδιού της βίδας, παρασκευάσματα
αντισκωριακά ή αντιδιαβρωτικά και τα παρασκευάσματα
για το ξεκαλούπωμα, με βάση τα λιπαντικά) και
παρασκευάσματα των τύπων που χρησιμοποιούνται στην
επεξεργασία με λάδι ή με λίπος των υφαντικών υλών, του
δέρματος, των γουνοδερμάτων ή άλλων υλών, με εξαίρεση
εκείνα που περιέχουν σαν βασικά συστατικά 70% ή
περισσότερο κατά βάρος λάδια από πετρέλαιο ή από
ασφαλτούχα ορυκτά (κωδικός Σ.Ο. 3403).
στ) - Αντικροτικά παρασκευάσματα, ανασχετικά της
οξείδωσης, προσθετικά εξουδετέρωσης καταλοίπων,
βελτιωτικά του ιξώδους των λιπαντικών λαδιών, προσθετικά
κατά της διάβρωσης και άλλα παρασκευασμένα προσθετικά,
για ορυκτά λάδια (στα οποία περιλαμβάνεται και
η βενζίνη) ή για άλλα υγρά που χρησιμοποιούνται για τους
ίδιους σκοπούς με τα ορυκτά λάδια (κωδικός Σ.Ο. 3811).
ζ) - Αλκυλοβενζόλια σε μείγματα και αλκυλοναφθαλένια
σε μείγματα, άλλα από εκείνα των κλάσεων 2707 ή 2902
(κωδικός Σ.Ο. 3817).
η) - Xημικά προϊόντα και παρασκευάσματα των χημικών
ή συναφών βιομηχανιών (στα οποία περιλαμβάνονται και
εκείνα που αποτελούνται από μείγματα φυσικών προϊόντων),
που δεν κατονομάζονται ούτε περιλαμβάνονται αλλού
και υπάγονται στον κωδικό της Σ.Ο. 3824 90 99, εφόσον
πρόκειται να χρησιμοποιηθούν ως καύσιμα θέρμανσης
ή ως καύσιμα κινητήρων.
2. Ως ενεργειακό προϊόν για την εφαρμογή του τρίτου
μέρους του παρόντα Κώδικα θεωρείται επίσης :
- Η ηλεκτρική ενέργεια του κωδικού Σ.Ο. 2716.
3. Από τα προϊόντα της προηγούμενης παραγράφου 1
και ανεξάρτητα από το αν επιβαρύνονται με Ειδικό Φόρο
Κατανάλωσης, σύμφωνα με το άρθρο 73, τα παρακάτω
ενεργειακά προϊόντα υπόκεινται στις διατάξεις περί ελέγχου
και κυκλοφορίας του τρίτου μέρους του Κώδικα:
α) - Σογιέλαιο και τα κλάσματά του, έστω και εξευγενισμένα,
αλλά όχι χημικώς μετασχηματισμένα (κωδικός
Σ.Ο. 1507).
- Αραχιδέλαιο και τα κλάσματά του, έστω και εξευγενισμένα,
αλλά όχι χημικώς μετασχηματισμένα (κωδικός
Σ.Ο. 1508).
- Ελαιόλαδο και τα κλάσματά του, έστω και εξευγενισμένα,
αλλά όχι χημικώς μετασχηματισμένα (κωδικός
Σ.Ο. 1509).
- Άλλα λάδια και τα κλάσματά τους, που παίρνονται
αποκλειστικά από ελιές, έστω και εξευγενισμένα, αλλά
όχι χημικώς μετασχηματισμένα, και μείγματα από αυτά τα
λάδια ή τα κλάσματα με λάδια ή κλάσματα της κλάσης
1509 (κωδικός Σ.Ο. 1510).
- Φοινικέλαιο και τα κλάσματά του, έστω και εξευγενισμένα,
αλλά όχι χημικώς μετασχηματισμένα (κωδικός
Σ.Ο. 1511).
- Λάδια ηλιοτρόπιου, κνήκου ή βαμβακιού και τα κλάσματά
τους, έστω και εξευγενισμένα, αλλά όχι χημικώς
μετασχηματισμένα (κωδικός Σ.Ο. 1512).
- Λάδια κοκοφοίνικα (λάδι κοπρά), λαχανοφοίνικα (φοινοκοπυρηνέλαιο)
ή babassu και τα κλάσματά τους, έστω
και εξευγενισμένα, αλλά όχι χημικώς μετασχηματισμένα
(κωδικός Σ.Ο. 1513).
- Λάδια αγριογογγύλης, αγριοκράμβης ή σιναπιού και
τα κλάσματά τους, έστω και εξευγενισμένα, αλλά όχι χημικώς
μετασχηματισμένα (κωδικός Σ.Ο. 1514).
- Άλλα λίπη και λάδια φυτικά (στα οποία περιλαμβάνεται
και το λάδι jojoba) και τα κλάσματά τους, σταθερά, έστω
και εξευγενισμένα, αλλά όχι χημικώς μετασχηματισμένα
(κωδικός Σ.Ο. 1515).
- Λίπη και λάδια ζωικά ή φυτικά και τα κλάσματά τους,
μερικώς ή ολικώς υδρογονωμένα, διεστεροποιημένα,
επανεστεροποιημένα ή ελαϊδινισμένα (με ισομέρεια λιπαρών
οξέων), έστω και εξευγενισμένα, αλλά όχι αλλιώς παρασκευασμένα
(κωδικός Σ.Ο. 1516).
- Μαργαρίνη. Μείγματα ή παρασκευάσματα βρώσιμα
από λίπη ή λάδια ζωικά ή φυτικά ή από τα κλάσματα διαφόρων
λιπών ή λαδιών του κεφαλαίου αυτού, άλλα από
τα λίπη και λάδια διατροφής και τα κλάσματά τους της
κλάσης 1516 (κωδικός Σ.Ο. 1517).
- Λίπη και λάδια ζωικά ή φυτικά και τα κλάσματά τους,
θερμικά επεξεργασμένα (βρασμένα ή ψημένα), οξειδωμένα,
αφυδατωμένα, θειωμένα, εμφυσημένα, πολυμερισμένα
με απλή θέρμανση ή αλλιώς χημικώς τροποποιημένα,
με εξαίρεση εκείνα της κλάσης 1516. Μείγματα ή
παρασκευάσματα μη βρώσιμα από λίπη ή λάδια ζωικά ή
φυτικά ή από τα κλάσματα διαφόρων λιπών ή λαδιών του
κεφαλαίου αυτού που δεν κατονομάζονται ούτε περιλαμβάνονται
αλλού (κωδικός Σ.Ο. 1518),
εφόσον όλα τα ανωτέρω προϊόντα πρόκειται να χρησιμοποιηθούν
ως καύσιμα θέρμανσης ή ως καύσιμα κινητήρων.
β) - Βενζόλιο (βενζένιο), (κωδικός Σ.Ο. 2707 10).
- Τολουόλιο (τολουένιο), (κωδικός Σ.Ο. 2707 20).
- Ξυλόλιο (ξυλένιο), (κωδικός Σ.Ο. 2707 30).
- Άλλα μείγματα αρωματικών υδρογονανθράκων που
αποστάζουν 65% ή περισσότερο του όγκου τους (με τις
απώλειες) στους 250°C σύμφωνα με τη μέθοδο ASTM D
86 (κωδικός Σ.Ο. 2707 50).
γ) - Ενεργειακά προϊόντα που υπάγονται στους κωδικούς
της Σ.Ο. 2710 11 έως και 2710 19 69. Εν τούτοις, για
τα προϊόντα που υπάγονται στους κωδικούς της Σ.Ο.
2710 11 21, 2710 11 25 και 2710 19 29, οι διατάξεις σχετικά
με τον έλεγχο και την κυκλοφορία ισχύουν για τη
χύμα εμπορική κυκλοφορία.
δ) - Αέρια πετρελαίου και άλλοι αέριοι υδρογονάνθρακες
(κωδικός Σ.Ο. 2711), με εξαίρεση το φυσικό αέριο των
κωδικών της Σ.Ο. 2711 11, 2711 21 και 2711 29.
ε) - Υδρογονάνθρακες άκυκλοι κορεσμένοι (κωδικός
Σ.Ο. 2901 10).
στ) - Βενζόλιο (κωδικός Σ.Ο. 2902 20).
- Τολουόλιο (κωδικός Σ.Ο. 2902 30).
- ο-Ξυλόλιο (κωδικός Σ.Ο. 2902 41).
- μ-Ξυλόλιο (κωδικός Σ.Ο. 2902 42).
- π-Ξυλόλιο (κωδικός Σ.Ο. 2902 43).
- Ισομερή του ξυλολίου σε μείγμα (κωδικός Σ.Ο. 2902
44).
ζ) - Μεθανόλη (μεθυλική αλκοόλη) του κωδικού της Σ.Ο.
2905 11 00, όταν δεν είναι συνθετικής προέλευσης και
πρόκειται να χρησιμοποιηθεί ως καύσιμο θέρμανσης ή
ως καύσιμο κινητήρων.
η) - Xημικά προϊόντα και παρασκευάσματα των χημικών
ή συναφών βιομηχανιών (στα οποία περιλαμβάνονται και
εκείνα που αποτελούνται από μείγματα φυσικών προϊόντων),
που δεν κατονομάζονται ούτε περιλαμβάνονται
αλλού και υπάγονται στον κωδικό της Σ.Ο. 3824 90 99,
εφόσον πρόκειται να χρησιμοποιηθούν ως καύσιμα θέρμανσης
ή ως καύσιμα κινητήρων.
4. Οι τίτλοι και κωδικοί αριθμοί της Συνδυασμένης Ονοματολογίας
(Σ.Ο.), που περιλαμβάνονται στο άρθρο αυτό,
αναφέρονται στο κείμενο της Σ.Ο. του κανονισμού
(ΕΚ) αριθ. 2031/2001 της Επιτροπής, της 6ης Αυγούστου
2001 (ΕΕ L 279 της 23.10.2001), που τροποποιεί το παράρτημα
Ι του κανονισμού (ΕΟΚ) αριθ. 2658/87 του Συμβουλίου
για τη δασμολογική και στατιστική ονοματολογία
και το κοινό δασμολόγιο.»
3. Το άρθρο 73 αντικαθίσταται ως ακολούθως:
«Άρθρο 73
Συντελεστές Ειδικού Φόρου Κατανάλωσης
1. Οι συντελεστές του Ειδικού Φόρου Κατανάλωσης
στα παρακάτω ενεργειακά προϊόντα ορίζονται ως ακολούθως:
2. Για την εφαρμογή των περιπτώσεων ζ´, ια´, στ´, ι´, ιγ´,
ιστ´, ιδ´, ιζ´, ιθ´ και ειδικότερα:
α) Για την εφαρμογή των παραπάνω περιπτώσεων ζ´ για
το πετρέλαιο εσωτερικής καύσης (DIESEL) και ια´ για το
φωτιστικό πετρέλαιο (κηροζίνη), που χρησιμοποιούνται
ως καύσιμα θέρμανσης για τη χρονική περίοδο από την
15η Οκτωβρίου μέχρι και την 30ή Απριλίου κάθε έτους, ο
συντελεστής του Ειδικού Φόρου Κατανάλωσης (Ε.Φ.Κ.)
ορίζεται σε είκοσι ένα (21) ευρώ το χιλιόλιτρο.
Στην περίπτωση που οι παραπάνω ημερομηνίες συμπίπτουν
με μη εργάσιμες ημέρες, ως ημερομηνία λαμβάνεται
η προηγούμενη εργάσιμη για την έναρξη και η επόμενη
εργάσιμη για τη λήξη.
β) Για την εφαρμογή των διατάξεων των παραπάνω περιπτώσεων
στ´, ι´, ιγ´ και ιστ´, ως καύσιμα κινητήρων θεωρούνται
τα καύσιμα που χρησιμοποιούνται σε μηχανές ή
συσκευές στις οποίες η χημική ενέργεια του καυσίμου μέσω
της καύσης μετατρέπεται σε θερμική ενέργεια και εν
συνεχεία σε κινητική ενέργεια, ενώ για την εφαρμογή των
διατάξεων των παραπάνω περιπτώσεων ζ´, ια´, ιδ´, ιζ´ και
ιθ´, ως καύσιμα θέρμανσης θεωρούνται τα προοριζόμενα
να χρησιμοποιηθούν αποκλειστικά και μόνο για τη λειτουργία
κεντρικών συστημάτων θέρμανσης (καλοριφέρ)
ή άλλων μέσων για τη θέρμανση ανθρώπων στους χώρους
κατοικίας, διαμονής ή εργασίας τους.
3. Για τον υπολογισμό του Ειδικού Φόρου Κατανάλωσης
στα ενεργειακά προϊόντα, που φορολογούνται με βάση
το χιλιόλιτρο, λαμβάνεται υπόψη θερμοκρασία προϊόντος
15°C.
4. Τα ενεργειακά προϊόντα, πλην εκείνων για τα οποία
καθορίζεται συντελεστής Ειδικού Φόρου Κατανάλωσης
στον παρόντα Κώδικα, όταν πρόκειται να χρησιμοποιηθούν
ή να διατεθούν προς πώληση ή χρησιμοποιούνται
ως καύσιμα κινητήρων ή ως καύσιμα θέρμανσης, φορολογούνται,
αναλόγως της χρήσης, με το συντελεστή του
ισοδυνάμου καυσίμου κινητήρων ή καυσίμου θέρμανσης.
5. Εκτός από τα προϊόντα του άρθρου 72 του παρόντα
Κώδικα, κάθε προϊόν, το οποίο πρόκειται να χρησιμοποιηθεί
ή διατίθεται προς πώληση ή χρησιμοποιείται ως καύσιμο
κινητήρων ή ως πρόσθετο ή αυξητικό του τελικού
όγκου του καυσίμου κινητήρων, φορολογείται με το συντελεστή
του ισοδυνάμου καυσίμου κινητήρων.
6. Κάθε υδρογονάνθρακας, εκτός της τύρφης, ο οποίος
δεν αναφέρεται στο άρθρο 72 του παρόντα Κώδικα που
πρόκειται να χρησιμοποιηθεί ή διατίθεται προς πώληση ή
χρησιμοποιείται για θέρμανση, φορολογείται με το συντελεστή
του ισοδυνάμου ενεργειακού προϊόντος της παραπάνω
παραγράφου 1.
7. Με αποφάσεις του Υπουργού Οικονομίας και Οικονομικών
καθορίζεται κάθε αναγκαία λεπτομέρεια για την
εφαρμογή του άρθρου αυτού.»
4. Το άρθρο 74 αντικαθίσταται ως ακολούθως:
«Άρθρο 74
Ειδικές περιπτώσεις απαιτητού του φόρου
1. Εκτός από τις διατάξεις του παρόντα Κώδικα που καθορίζουν
τη γενεσιουργό αιτία και τους όρους καταβολής
του φόρου, ο Ειδικός Φόρος Κατανάλωσης των ενεργειακών
προϊόντων καθίσταται απαιτητός και στις περιπτώσεις
που αναφέρονται στις παραγράφους 4 και 5 του
προηγούμενου άρθρου.
2. Ο Ειδικός Φόρος Κατανάλωσης των ενεργειακών
προϊόντων και της ηλεκτρικής ενέργειας καθίσταται απαιτητός
και στις περιπτώσεις που διαπιστώνεται ότι δεν
πληρούται ή δεν πληρούται πλέον κάποιος όρος τελικής
χρήσης για την απαλλαγή ή την εφαρμογή μειωμένου συντελεστή
Ειδικού Φόρου Κατανάλωσης.
3. Για την εφαρμογή των άρθρων 54 και 56 του παρόντα
Κώδικα, η ηλεκτρική ενέργεια και το φυσικό αέριο υπόκεινται
σε Ειδικό Φόρο Κατανάλωσης και ο φόρος καθίσταται
απαιτητός κατά τη στιγμή της προμήθειάς τους
από το διανομέα ή τον αναδιανομέα.
Όταν η παράδοση προς κατανάλωση λαμβάνει χώρα σε
κράτος - μέλος όπου δεν είναι εγκατεστημένος ο διανομέας
ή ο αναδιανομέας, ο φόρος του κράτους - μέλους
παράδοσης είναι απαιτητός από εταιρεία που πρέπει να
καταγραφεί στο κράτος - μέλος παράδοσης σύμφωνα με
τις διαδικασίες που ορίζονται στο κράτος αυτό.
Ένα φυσικό ή νομικό πρόσωπο που παράγει ηλεκτρική
ενέργεια για δική του χρήση θεωρείται ως διανομέας.
4. Για την εφαρμογή των άρθρων 54 και 56 του παρόντα
Κώδικα, ο άνθρακας, ο οπτάνθρακας και ο λιγνίτης υπόκεινται
σε Ειδικό Φόρο Κατανάλωσης και ο φόρος καθίσταται
απαιτητός κατά τη στιγμή της παράδοσής τους
από επιχειρήσεις, οι οποίες πρέπει να εγγράφονται σε μητρώο
για το σκοπό αυτόν, από τις αρμόδιες αρχές.
Οι αρχές αυτές δύνανται να επιτρέψουν στον παραγωγό,
στον έμπορο, στον εισαγωγέα ή στον φορολογικό εκπρόσωπο
να υποκαθιστούν την εγγεγραμμένη επιχείρηση
για τις φορολογικές υποχρεώσεις οι οποίες της επιβάλλονται.
5. Οι όροι και οι διατυπώσεις εφαρμογής των διατάξεων
των προηγούμενων παραγράφων 3 και 4 καθορίζονται με
απόφαση του Υπουργού Οικονομίας και Οικονομικών.
6. H κατανάλωση ενεργειακών προϊόντων εντός μίας
εγκατάστασης παραγωγής ενεργειακών προϊόντων δεν
θεωρείται ως γενεσιουργός αιτία επιβολής φόρου, εάν η
κατανάλωση συνίσταται σε ενεργειακά προϊόντα που παράγονται
εντός της εγκατάστασης. Όταν η κατανάλωση
αυτή γίνεται για λόγους άσχετους προς την παραγωγή
ενεργειακών προϊόντων και ειδικότερα για την προώθηση
οχημάτων, αυτό θεωρείται ως γενεσιουργός αιτία επιβολής
του φόρου.»
5. Το άρθρο 75 αντικαθίσταται ως ακολούθως:
«Άρθρο 75
Κανονικές δεξαμενές καυσίμων
και ειδικά εμπορευματοκιβώτια
1. Τα ενεργειακά προϊόντα που έχουν τεθεί σε ανάλωση
σε ένα άλλο κράτος - μέλος και τα οποία περιέχονται στις
κανονικές δεξαμενές καυσίμων εμπορικών οχημάτων με
κινητήρα και πρόκειται να χρησιμοποιηθούν ως καύσιμα
από τα εν λόγω οχήματα, καθώς και σε ειδικά εμπορευματοκιβώτια,
και πρόκειται να χρησιμοποιηθούν για τη
λειτουργία, κατά τη διάρκεια της μεταφοράς, των συστημάτων
με τα οποία είναι εξοπλισμένα τα εμπορευματοκιβώτια,
δεν υπόκεινται στον Ειδικό Φόρο Κατανάλωσης
του άρθρου 73 του παρόντα Κώδικα.
2. Για τους σκοπούς του παρόντος άρθρου νοούνται ως
«κανονικές δεξαμενές καυσίμων»:
- Οι δεξαμενές που ο κατασκευαστής τοποθετεί μονίμως
σε όλα τα οχήματα με κινητήρα του ίδιου τύπου με το
εξεταζόμενο όχημα και η μόνιμη τοποθέτηση των οποίων
επιτρέπει την απευθείας χρησιμοποίηση του καυσίμου,
τόσο για την κίνηση των οχημάτων όσο και, ενδεχομένως,
για τη λειτουργία, κατά τη διάρκεια της μεταφοράς, των
συστημάτων ψύξης και άλλων συστημάτων. Θεωρούνται
επίσης ως κανονικές δεξαμενές καυσίμων οι δεξαμενές
υγραερίου, που είναι τοποθετημένες σε οχήματα με κινητήρα
και επιτρέπουν την απευθείας χρησιμοποίηση του
υγραερίου ως καυσίμου, καθώς και οι δεξαμενές που είναι
τοποθετημένες σε άλλα συστήματα με τα οποία μπορεί
να είναι εξοπλισμένο το όχημα.
- Οι δεξαμενές καυσίμων που ο κατασκευαστής τοποθετεί
μονίμως σε όλα τα εμπορευματοκιβώτια του ίδιου
τύπου με τον τύπο του εξεταζόμενου εμπορευματοκιβωτίου
και η μόνιμη τοποθέτηση των οποίων επιτρέπει την
απευθείας χρησιμοποίηση του καυσίμου για τη λειτουργία,
κατά τη διάρκεια της μεταφοράς, των συστημάτων
ψύξης και άλλων συστημάτων με τα οποία είναι εξοπλισμένα
τα ειδικά εμπορευματοκιβώτια.
3. Ως «ειδικά εμπορευματοκιβώτια» νοούνται τα εμπορευματοκιβώτια
που διαθέτουν ειδικά σχεδιασμένο εξοπλισμό
για συστήματα ψύξης, συστήματα οξυγόνωσης,
συστήματα θερμομόνωσης ή άλλα συστήματα.»
6. Το άρθρο 76 αντικαθίσταται ως ακολούθως:
«Άρθρο 76
Παραγωγή ενεργειακών προϊόντων
1. Για την εφαρμογή του πρώτου εδαφίου της παραγράφου
1 του άρθρου 54, της περίπτωσης α´ του άρθρου
55 και της περίπτωσης β´ της παραγράφου 1 του άρθρου
56 του παρόντα Κώδικα, ως παραγωγή θεωρείται κατά
περίπτωση και η εξόρυξη.
2. Δεν χαρακτηρίζονται ως παραγωγή ενεργειακών
προϊόντων:
α) οι διεργασίες κατά τις οποίες παράγονται παρεμπιπτόντως
μικρές ποσότητες ενεργειακών προϊόντων,
β) οι διεργασίες δια των οποίων ο χρήστης ενός ενεργειακού
προϊόντος καθιστά δυνατή την εκ νέου χρησιμοποίησή
του στην επιχείρησή του, υπό τον όρο ότι ο Ειδικός
Φόρος Κατανάλωσης, ο οποίος έχει ήδη καταβληθεί
για το προϊόν αυτό, δεν υπολείπεται του φόρου, ο οποίος
θα ήταν απαιτητός εάν το εκ νέου χρησιμοποιηθέν ενεργειακό
προϊόν επρόκειτο να υποβληθεί ξανά σε φορολογία,
γ) η διεργασία η οποία συνίσταται στην ανάμιξη, εκτός
μιας εγκατάστασης παραγωγής ή μιας αποθήκης υπό φορολογικό
έλεγχο, ενεργειακών προϊόντων με άλλα ενεργειακά
προϊόντα ή άλλα υλικά, υπό τον όρο ότι:
- έχει προηγουμένως καταβληθεί φόρος για τα συστατικά
και
- το καταβληθέν ποσό δεν υπολείπεται του ποσού του
φόρου ο οποίος θα ήταν απαιτητός για το μείγμα.
Η προϋπόθεση που αναφέρεται στην πρώτη υποπερίπτωση
της περίπτωσης γ´ δεν ισχύει όταν το μείγμα απαλλάσσεται
για ειδική χρήση.»
7. Το άρθρο 77 αντικαθίσταται ως ακολούθως:
«Άρθρο 77
Ειδικές περιπτώσεις επιστροφής του φόρου
1. Ο Ειδικός Φόρος Κατανάλωσης που έχει ήδη καταβληθεί
για ενεργειακά προϊόντα που έχουν μολυνθεί ή
έχουν αναμειχθεί τυχαία και συνεπεία του γεγονότος αυτού
κατέστησαν ακατάλληλα να χρησιμοποιηθούν για το
σκοπό που προορίζονταν, επιστρέφεται ή συμψηφίζεται,
εφόσον τα προϊόντα αυτά επανεισάγονται στη φορολογική
αποθήκη για ανακύκλωση.
2. Με απόφαση του Υπουργού Οικονομίας και Οικονομικών
καθορίζονται οι όροι και οι διατυπώσεις εφαρμογής
των διατάξεων της προηγούμενης παραγράφου.»
8. Το άρθρο 78 αντικαθίσταται ως ακολούθως:
«Άρθρο 78
Ειδικές απαλλαγές
1. Εκτός από τις απαλλαγές που προβλέπονται από το
άρθρο 68, απαλλάσσονται επίσης:
α) Ενεργειακά προϊόντα που παραλαμβάνονται προκειμένου
να χρησιμοποιηθούν ως καύσιμα για τις αεροπορικές
μεταφορές εκτός των ιδιωτικών πτήσεων αναψυχής.
Ως «ιδιωτική πτήση αναψυχής» νοείται η χρησιμοποίηση
αεροσκάφους από τον ιδιοκτήτη του ή από φυσικό ή
νομικό πρόσωπο, το οποίο το χρησιμοποιεί βάσει μισθώσεως
ή με οποιονδήποτε άλλον τρόπο, για μη εμπορικούς
σκοπούς, και ειδικότερα όταν δεν πρόκειται για τη μεταφορά
επιβατών ή εμπορευμάτων ή για την παροχή υπηρεσιών
έναντι αμοιβής ή για τις ανάγκες των δημόσιων
αρχών.
β) Ενεργειακά προϊόντα που παραλαμβάνονται προκειμένου
να χρησιμοποιηθούν ως καύσιμα για τη ναυσιπλοΐα
στα ύδατα της Κοινότητας, συμπεριλαμβανομένης της
επαγγελματικής αλιείας, εκτός από την περίπτωση χρησιμοποίησής
τους σε ιδιωτικά σκάφη αναψυχής, και ηλεκτρική
ενέργεια που παράγεται επί ενός σκάφους αναψυχής.
Ως «ιδιωτικά σκάφη αναψυχής» νοούνται οποιαδήποτε
σκάφη που χρησιμοποιούνται από τον ιδιοκτήτη τους ή
από το φυσικό ή νομικό πρόσωπο το οποίο τα χρησιμοποιεί
βάσει μισθώσεως ή με οποιονδήποτε άλλον τρόπο,
για μη εμπορικούς σκοπούς, και ειδικότερα όταν δεν πρόκειται
για τη μεταφορά επιβατών ή εμπορευμάτων ή για
την παροχή υπηρεσιών έναντι αμοιβής ή για τις ανάγκες
των δημόσιων αρχών.
γ) Τα ενεργειακά προϊόντα και η ηλεκτρική ενέργεια που
παραλαμβάνονται από τις Εθνικές Ένοπλες Δυνάμεις.
δ) Το πετρέλαιο εσωτερικής καύσης (DIESEL) που υπάγεται
στους κωδικούς της Σ.Ο. 2710 19 41 και 2710 19 45
και προορίζεται να χρησιμοποιηθεί αποκλειστικά ως ηλεκτρομονωτικό
υλικό ηλεκτρικών μετασχηματιστών.
ε) Το πετρέλαιο εσωτερικής καύσης (DIESEL) που υπάγεται
στους κωδικούς της Σ.Ο. 2710 19 41 και 2710 19 45
που παραλαμβάνεται από βιομηχανίες ή βιοτεχνίες και
προορίζεται να χρησιμοποιηθεί αποκλειστικά ως πρώτη
ύλη για την παραγωγή των προϊόντων τους.
στ) Τα προϊόντα των περιπτώσεων κβ´ και κγ´ του άρθρου
73, που προορίζονται να χρησιμοποιηθούν από τις
βιομηχανίες ή βιοτεχνίες ως πρώτες ύλες για την παραγωγή
των προϊόντων τους.
2. Ειδικά για τα ενεργειακά προϊόντα που χρησιμοποιούνται
στις παρακάτω περιπτώσεις, οι συντελεστές του
Ειδικού Φόρου Κατανάλωσης ορίζονται ως εξής:
3. Για το πετρέλαιο εσωτερικής καύσης (DIESEL) του
κωδικού της Σ.Ο. 2710 19 41 που χρησιμοποιείται από τις
βιομηχανικές και βιοτεχνικές επιχειρήσεις στους κινητήρες
σταθερής θέσης, στα μηχανήματα και μηχανολογικό
εξοπλισμό και στα οχήματα που σύμφωνα με τον προορισμό
τους χρησιμοποιούνται εκτός δημοσίων οδών ή δεν
έχουν λάβει άδεια κύριας χρήσης στις δημόσιες οδούς,
καθώς και από τις ξενοδοχειακές επιχειρήσεις και τα δημόσια
και ιδιωτικά νοσηλευτικά και προνοιακά ιδρύματα,
ο συντελεστής του Ειδικού Φόρου Κατανάλωσης ορίζεται
σε 120 ευρώ το χιλιόλιτρο.
Στις επιχειρήσεις αυτές επιστρέφεται η διαφορά του
ποσού του Ειδικού Φόρου Κατανάλωσης που υπολογίζεται
με βάση το συντελεστή της περίπτωσης στ´ της παραγράφου
1 του άρθρου 73 του παρόντα Κώδικα και του συντελεστή
των 120 ευρώ ανά χιλιόλιτρο.
4. Με την επιφύλαξη άλλων Κοινοτικών και Εθνικών Διατάξεων
οι παρεχόμενες με τις προηγούμενες παραγράφους
1 και 2 απαλλαγές ή μειώσεις του συντελεστή Ειδικού
Φόρου Κατανάλωσης (Ε.Φ.Κ.) εφαρμόζονται ανάλογα
και σε προϊόντα άλλα από εκείνα που αναφέρονται στο
άρθρο 72 του παρόντα Κώδικα, εφόσον αυτά χρησιμοποιούνται
ως υποκατάστατα ενεργειακών προϊόντων,
προορίζονται για τις ίδιες με τα προϊόντα που υποκαθιστούν
χρήσεις και τελούν υπό φορολογικό έλεγχο για τη
διαπίστωση της νόμιμης χρησιμοποίησής τους.
5. Με αποφάσεις του Υπουργού Οικονομίας και Οικονομικών
καθορίζεται η διαδικασία επιστροφής του Ειδικού
Φόρου Κατανάλωσης και ο τρόπος ελέγχου της νόμιμης
χρησιμοποίησης του πετρελαίου για το οποίο χορηγείται
επιστροφή του φόρου αυτού, σύμφωνα με τις διατάξεις
της προηγούμενης παραγράφου 3.
Με όμοιες αποφάσεις καθορίζεται κάθε άλλη αναγκαία
λεπτομέρεια εφαρμογής του παρόντος άρθρου, καθώς
και ο τρόπος ελέγχου της νόμιμης χρησιμοποίησης των
παραλαμβανόμενων με μερική ή ολική απαλλαγή προϊόντων.»
9. Στο άρθρο 178 προστίθενται παράγραφοι 4, 5, 6 και
7, που έχουν ως ακολούθως:
«4. Όπου στον παρόντα Κώδικα αναφέρεται ο όρος «πετρελαιοειδή
προϊόντα» νοούνται τα ενεργειακά προϊόντα
και η ηλεκτρική ενέργεια.
5. Η είσπραξη του Ειδικού Φόρου Κατανάλωσης για το
φυσικό αέριο των περιπτώσεων ιστ´, ιζ´ και ιη´ του άρθρου
73 αναστέλλεται έως την 1.1.2014.
6. Η είσπραξη του Ειδικού Φόρου Κατανάλωσης για την
ηλεκτρική ενέργεια αναστέλλεται έως την 1.1.2010.
7. Όπου σε άλλες διατάξεις γίνεται παραπομπή σε τίτλους
και κωδικούς αριθμούς Συνδυασμένης Ονοματολογίας
άλλου κανονισμού αναφορικά με ενεργειακά προϊόντα,
κατά αντιστοιχία ισχύουν οι κωδικοί αριθμοί της Συνδυασμένης
Ονοματολογίας της παραγράφου 4 του
άρθρου 73 του παρόντα Κώδικα.»
10. Στην παράγραφο 1 του άρθρου 184 μετά την περίπτωση
ε´ προστίθενται περιπτώσεις στ´, ζ´, η´, θ´, ι´ και ια´
ως ακολούθως:
«στ) Το άρθρο 3 του Ν. 2074/1992 (ΦΕΚ 128 Α´), όπως
ισχύει.
ζ) Η παράγραφος 7 του άρθρου 7 του Ν. 2364/1995
(ΦΕΚ 252 Α´/6.12.1995).
η) Το άρθρο 59 του Ν. 3283/2004 (ΦΕΚ 210 Α´/
2.11.2004).θ) Το στοιχείο VI της παραγράφου 1 του άρθρου
19 του Ν. 1439/1984 (ΦΕΚ 65 Α´).
ι) Οι παράγραφοι 7 και 8 του άρθρου 27 του Ν. 2948/
2001 (ΦΕΚ 242 Α´/19.10.2001).
ια) Το δεύτερο εδάφιο της περίπτωσης ζ´ της παραγράφου
1 του άρθρου 27 του Ν. 3156/2003 (ΦΕΚ 157 Α´).»

  ΚΕΦΑΛΑΙΟ Β´


Άρθρο 2
Εισοδηματική Πολιτική έτους 2005
1. Ο μηνιαίος βασικός μισθός που αποτελεί τη βάση για
τη διαμόρφωση, κατά περίπτωση, των βασικών μισθών
όλων των βαθμών της ιεραρχίας των Δικαστικών Λειτουργών,
των Μονίμων Στελεχών των Ενόπλων Δυνάμεων και
αντιστοίχων της Ελληνικής Αστυνομίας, του Πυροσβεστικού
Σώματος και του Λιμενικού Σώματος, των Αρχιερέων
της Eκκλησίας της Ελλάδος, του Κύριου Προσωπικού του
Νομικού Συμβουλίου του Κράτους, των Ιατροδικαστών,
των Μελών Δ.Ε.Π. των Α.Ε.Ι. και Ε.Π. των Τ.Ε.Ι., των Ερευνητών,
των Ειδικών Λειτουργικών Επιστημόνων (Ε.Λ.Ε.),
των Συμβούλων και Παρέδρων Παιδαγωγικού Ινστιτούτου
(Π.Ι.), του Ερευνητικού Προσωπικού του ΚΕΠΕ, των
Καθηγητών της Εθνικής Σχολής Δημόσιας Υγείας
(Ε.Σ.Δ.Υ.), των Διπλωματικών Υπαλλήλων και λοιπών συναφών
κατηγοριών του Υπουργείου Εξωτερικών, των ιατρών
του Eθνικού Συστήματος Υγείας, των μελών του μόνιμου
καλλιτεχνικού προσωπικού των Κρατικών Ορχηστρών
Αθηνών και Θεσσαλονίκης και της Ορχήστρας της
Λυρικής Σκηνής, του Εκπαιδευτικού Προσωπικού των
Ακαδημιών Εμπορικού Ναυτικού (Α.Ε.Ν.), των Μελών
Δ.Ε.Π. των Α.Σ.Ε.Ι., του προσωπικού της Δημόσιας Διοίκησης
και των μισθολογικά αντιστοίχων προς αυτό κληρικών,
ορίζεται από 1.1.2005 ως εξής:
α) Πρωτοδίκη, σε χίλια πενήντα επτά ευρώ (1.057 ευρώ)
(άρθρο 29 παρ. 2 του Ν. 3205/2003 - ΦΕΚ 297 Α´).
β) Ανθυπολοχαγού, σε επτακόσια σαράντα έξι ευρώ
(746 ευρώ) (άρθρο 50 παρ. 3 του Ν. 3205/2003).
γ) Τιτουλάριου Επισκόπου και Βoηθού Eπισκόπου της
Εκκλησίας της Ελλάδος, σε χίλια εβδομήντα τέσσερα ευρώ
(1.074 ευρώ) (άρθρο 48 παρ. 1 του Ν. 3205/2003).
δ) Δικαστικού Αντιπροσώπου Νομικού Συμβουλίου του
Κράτους, σε χίλια πενήντα επτά ευρώ (1.057 ευρώ) (άρθρο
32 παρ. 2 του Ν. 3205/2003).
ε) Ιατροδικαστή Δ´ Τάξεως, σε χίλια πενήντα πέντε ευρώ
(1.055 ευρώ) (άρθρο 34 παρ. 2 του Ν. 3205/2003).
στ) Λέκτορα Α.Ε.Ι. σε χίλια εξήντα δύο ευρώ (1.062 ευρώ)
(άρθρο 36 παρ. 1 του Ν. 3205/2003).
ζ) Καθηγητή Eφαρμoγών Τ.Ε.Ι., σε εννιακόσια σαράντα
ένα ευρώ (941 ευρώ) (άρθρο 37 παρ. 1 του Ν. 3205/ 2003).
η) Ερευνητή Δ´, σε χίλια δεκαέξι ευρώ (1.016 ευρώ) (άρθρο
38 παρ. 1 του Ν. 3205/2003).
θ) Ειδικού Λειτουργικού Επιστήμονα Δ´, σε εννιακόσια
πενήντα ένα ευρώ (951 ευρώ) (άρθρο 38 παρ. 2 του
Ν. 3205/2003).
ι) Παρέδρου με θητεία Παιδαγωγικού Ινστιτούτου, σε χίλια
ενενήντα έξι ευρώ (1.096 ευρώ) (άρθρο 42 παρ. 1 του
Ν. 3205/2003).
ια) Συνεργάτη Β´ του Κέντρου Προγραμματισμού και Οικονομικών
Ερευνών, σε εννιακόσια δώδεκα ευρώ (912 ευρώ)
(άρθρο 40 παρ. 1 του Ν. 3205/2003).
ιβ)ΤακτικούκαθηγητήΕθνικήςΣχολήςΔημόσιαςΥγείας,
σε χίλια πεντακόσια δεκαεννιά ευρώ (1.519 ευρώ) (άρθρο
41 παρ. 1 του Ν. 3205/2003).
ιγ) Ακολούθου Πρεσβείας σε εννιακόσια δέκα ευρώ
(910 ευρώ) (άρθρο 46 παρ. 2 του Ν. 3205/2003).
ιδ) Eπιμελητή Β´ ιατρού Εθνικού Συστήματος Υγείας σε
χίλια ογδόντα ευρώ (1.080 ευρώ) (άρθρο 43 παρ. 2 του Ν.
3205/2003).
ιε) Μουσικού, σε οκτακόσια εξήντα πέντε ευρώ (865 ευρώ)
(άρθρο 49 παρ. 2 του Ν. 3205/2003).
ιστ) Επιμελητή Ακαδημίας Εμπορικού Ναυτικού σε
οκτακόσια ενενήντα ένα ευρώ (891 ευρώ) (άρθρο 52 παρ.
1 του Ν. 3205/2003).
ιζ) Του Λέκτορα Ανωτάτων Στρατιωτικών Εκπαιδευτικών
Ιδρυμάτων σε εννιακόσια επτά ευρώ (907 ευρώ) (άρθρο
30 παρ. 1 του Ν. 3187/2003, ΦΕΚ 233 Α´).
ιη) Του 18ου μισθολογικού κλιμακίου της Υ.Ε. κατηγορίας
του άρθρου 7 παρ. 2 του Ν. 3205/2003, σε εξακόσια
έντεκα ευρώ (611 ευρώ).
2. Το πρώτο εδάφιο της περίπτωσης β´ της παραγράφου
1 του άρθρου 11 του Ν. 3205/2003 αντικαθίσταται
από 1.1.2005, ως εξής:
«β. Για υπάλληλο με τέκνα ανήλικα ή ανίκανα σωματικά
ή πνευματικά για άσκηση βιοποριστικού επαγγέλματος
με ποσοστό αναπηρίας πενήντα τοις εκατό (50%) τουλάχιστον,
η ανωτέρω παροχή προσαυξάνεται κατά δεκαοκτώ
ευρώ (18 ευρώ) για καθένα από τα δύο πρώτα τέκνα,
κατά σαράντα επτά ευρώ (47 ευρώ) για καθένα από το τρίτο
και τέταρτο και κατά εβδομήντα τρία ευρώ (73 ευρώ)
για καθένα από το πέμπτο τέκνο και άνω.»
3. Οι υπάλληλοι του Δημοσίου, Ν.Π.Δ.Δ. και Ο.Τ.Α., οι
οποίοι διορίσθηκαν ή μετατάχθηκαν μετά την 1.1.2004 σε
Υπηρεσίες, στους υπαλλήλους των οποίων χορηγούνται
τα ποσά που διατηρήθηκαν ως προσωπική διαφορά με τη
διάταξη της παραγράφου 2 του άρθρου 24 του Ν.
3205/2003, δικαιούνται την καταβολή της προσωπικής
διαφοράς, με τους ίδιους όρους και προϋποθέσεις που τη
λαμβάνουν και οι υπόλοιποι υπάλληλοι των Υπηρεσιών
αυτών. Η διάταξη αυτή έχει εφαρμογή από 1.1.2005.

  ΚΕΦΑΛΑΙΟ Γ´


Άρθρο 3
Θέματα Μ.Τ.Π.Υ.
1. Το άρθρο 49 του Π.Δ. 422/1981 αντικαθίσταται ως
εξής:
«Άρθρο 49
Νέος τρόπος υπολογισμού μερίσματος του
Μετοχικού Ταμείου Πολιτικών Υπαλλήλων και αναπροσαρμογή
μερισμάτων αυτού.
1. Το μηνιαίο μέρισμα των μετόχων του Μετοχικού Ταμείου
Πολιτικών Υπαλλήλων καθορίζεται από 1ης Ιανουαρίου
2004 ίσο με το 20% του συντάξιμου μισθού επί τα
έτη συμμετοχής στην ασφάλιση του Ταμείου δια 35 επί το
συντελεστή προσαρμογής, σύμφωνα με τον ακόλουθο
τύπο:
Μ = ΣΜ . 20% . Ε / 35 . Σ
Όπου Μ = μηνιαίο μέρισμα, ΣΜ = συντάξιμος μισθός, Ε
=έτησυμμετοχήςστηνασφάλισητουΤαμείουκαιΣ=συντελεστής
προσαρμογής 0,78.
2. Ως συντάξιμος μισθός για την εφαρμογή του παρόντος
άρθρου νοείται ο μισθός (βασικός και τυχόν άλλες
αποδοχές) βάσει του οποίου κανονίσθηκε η κύρια σύνταξη,
υπό τον απαραίτητο όρο ότι επί του μισθού αυτού
διενεργήθηκε η από τέσσερα στα εκατό (4%) ασφαλιστική
εισφορά υπέρ του Μ.Τ.Π.Υ. καθόλη την τελευταία
διετία πριν από την έξοδο του μετόχου από την Υπηρεσία.
Αν για διάστημα της τελευταίας διετίας η εισφορά
αυτή καταβλήθηκε επί μισθού μικρότερου του μισθού
βάσει του οποίου κανονίσθηκε η κύρια σύνταξη ή για
χρόνο μικρότερο της διετίας, ο μέτοχος υποχρεούται να
καταβάλει τη διαφορά υπολογιζομένης επί των αποδοχών
της ημερομηνίας υποβολής της αίτησης για τον κανονισμό
του μερίσματος. Η καταβολή γίνεται και με παρακράτηση
του σχετικού ποσού από το μέρισμα που δικαιούται
ο μέτοχος. Κατά τον υπολογισμό του
μερίσματος το προκύπτον κλάσμα ευρώ στρογγυλοποιείται
στο πλησιέστερο δέκατο.
3. Ο συντελεστής προσαρμογής της παραγράφου 1,
καθώς και το κατώτατο όριο μηνιαίου μερίσματος μπορεί
να μεταβάλλεται με απόφαση του Υπουργού Οικονομίας
και Οικονομικών που δημοσιεύεται στην Εφημερίδα της
Κυβερνήσεως μετά από γνώμη του Διοικητικού Συμβουλίου
του Μ.Τ.Π.Υ..»
2. Ηαναπροσαρμογήτωνμερισμάτωνόσωνέχουνεξέλθει
της Υπηρεσίας μέχρι την προηγούμενη της δημοσίευσης
του παρόντος θα γίνει με πράξη του Διευθυντή της Διεύθυνσης
Μετόχων - Εσόδων - Παροχών του Μ.Τ.Π.Υ. με
βάση την πράξη αναπροσαρμογής του Γενικού Λογιστηρίου
του Κράτους και τα στοιχεία του προσωπικού μητρώου
των μετόχων ή την πράξη κανονισμού της κύριας
σύνταξης για τους εξελθόντες από 1.1.2004 και εφεξής.
Τα οικονομικά αποτελέσματα αυτής αρχίζουν από
1.4.2004 ή από την έναρξη καταβολής του μερίσματος,
ανάλογα με την περίπτωση.
Μετά την παραπάνω αναπροσαρμογή κανείς δεν εισπράττει
μικρότερο μέρισμα απ' όσο ελάμβανε, η τυχόν
δε διαφορά μεταξύ του προκύψαντος νέου μερίσματος
και του ήδη καταβαλλομένου διατηρείται ως
προσωπική διαφορά μέχρι την κάλυψή της με οποιονδήποτε
τρόπο.
Τα μερίσματα που κανονίζονται από 1.1.2004 μέχρι την
έναρξη εφαρμογής του νέου τρόπου υπολογισμού αυτών
καθορίζονται με βάση την υπ´ αριθμ. 7953/37/17.2.1988
απόφαση του Υπουργού Οικονομίας και Οικονομικών που
κυρώθηκε με το Ν. 1810/1988, όπως τροποποιήθηκε με το
άρθρο 31 του Ν. 2592/1998 και στη συνέχεια αναπροσαρμόζονται
οίκοθεν από την Υπηρεσία με βάση τον τύπο της
παραγράφου 1.
Το κατώτατο όριο μηνιαίου μερίσματος, όπως αυτό έχει
προσδιορισθεί μέχρι την έναρξη ισχύος του παρόντος
άρθρου, εξακολουθεί να ισχύει.
3. α. Επιτρέπεται στο Μετοχικό Ταμείο Πολιτικών Υπαλλήλων
(Μ.Τ.Π.Υ.) να συγκροτεί ίδια ή ομαδικά Αμοιβαία
Κεφάλαια, σύμφωνα με τις κείμενες διατάξεις περί Αμοιβαίων
Κεφαλαίων.
Η διαχείριση των συγκροτούμενων Αμοιβαίων Κεφαλαίων
δύναται να ανατίθεται σε οποιαδήποτε εταιρία διαχείρισης
Αμοιβαίων Κεφαλαίων που λειτουργεί νόμιμα στην
Ελλάδα, με συμμετοχή του Μ.Τ.Π.Υ. στην Επενδυτική Επιτροπή
του Αμοιβαίου.
Οι περιορισμοί ως προς τη σύνθεση του ενεργητικού
των συγκροτούμενων Αμοιβαίων Κεφαλαίων ισχύουν μετά
παρέλευση έτους από τη συγκρότησή τους.
Μέχρι την παρέλευση έτους, δύναται να εισάγονται παρεκκλίσεις
ως προς τη σύνθεση του ενεργητικού του
Αμοιβαίου Κεφαλαίου, ύστερα από έγκριση της Επιτροπής
Κεφαλαιαγοράς και αίτηση της οικείας εταιρίας διαχείρισης.
β. Για τη συγκρότηση των Αμοιβαίων Κεφαλαίων, το Μετοχικό
Ταμείο Πολιτικών Υπαλλήλων εισφέρει:
- Το όλο ή μέρος των κινητών αξιών πάσης φύσεως που
κατέχει.
- Κάθε αύξηση που θα προκύψει, μετά τη δημοσίευση
του παρόντος, στα διαθέσιμα του Ταμείου που υπάγονται
στις διατάξεις του Α.Ν. 1611/1950 (ΦΕΚ 304/Α´/31.12.
1950), όπως ισχύει.
γ. Με απόφαση του Υπουργού Οικονομίας και Οικονομικών
καθορίζονται κανόνες επενδυτικής συμπεριφοράς
γιατηναξιοποίησητηςκινητήςπεριουσίαςτουΜετοχικού
Ταμείου Πολιτικών Υπαλλήλων.

Άρθρο 4
Προθεσμία του άρθρου 38 του Ν. 3259/2004
Η προθεσμία για τον επαναπατρισμό κεφαλαίων από
πρόσωπα φορολογικά υπόχρεα στην Ελλάδα, σύμφωνα
με το άρθρο 38 του Ν. 3259/2004 (ΦΕΚ 149/Α´), παρατείνεται
μέχρι και την 4η Ιουνίου 2005.

Άρθρο 5
Οργανωτική Επιτροπή Ολυμπιακών Αγώνων Αθήνα
2004 Α.Ε.
Τα χρηματικά ποσά που καταβλήθηκαν από το Ελληνικό
Δημόσιο στην «Οργανωτική Επιτροπή Ολυμπιακών Αγώνων
- Αθήνα 2004 Α.Ε.» συνολικού ύψους 459.396.016 ευρώ
από της ιδρύσεώς της για τις αιτίες που αναφέρονται
στις εκάστοτε διατάξεις καταβολής, θεωρούνται επιχορηγήσεις
προς την «Ο.Ε.Ο.Α.- ΑΘΗΝΑ 2004» και δεν αυξάνουν
το μετοχικό της κεφάλαιο.

Άρθρο 6
Θέματα Κώδικα Βιβλίων και Στοιχείων
Το τελευταίο εδάφιο της παρ. 14 του άρθρου 12 του
Π.Δ. 186/1992 (ΦΕΚ 84/Α´), όπως ισχύει, αντικαθίσταται
ως εξής:
«Εξαιρετικά για τις κατά το ανωτέρω εδάφιο παροχές,
σε πελάτες στους οποίους το δικαίωμα λήψης υπηρεσιών
αποκτήθηκε στο έτος 2003, το τιμολόγιο για την απαιτητή
αμοιβή εκδίδεται το αργότερο στις 31 Δεκεμβρίου 2005.»

Άρθρο 7
Θέματα προσωπικού
1. Καταργείται η παρ. 2 του άρθρου 8 του Καταστατικού
της «Μονάδας Οργάνωσης της Διαχείρισης του Κοινοτικού
Πλαισίου Στήριξης» (Μ.Ο.Δ.), που ορίσθηκε με το άρθρο
τρίτο του Ν. 2372/1996 (ΦΕΚ 29/Α´) «Σύσταση φορέων
για την επιτάχυνση της αναπτυξιακής διαδικασίας και
άλλες διατάξεις».
2. Οι θέσεις της περίπτωσης η´ της παρ. 12 του άρθρου
17 του Ν. 2860/2000 (ΦΕΚ 136/Α´), όπως ισχύει, αυξάνονται
κατά δέκα (10).
3. Η προβλεπόμενη στο τελευταίο εδάφιο της περίπτωσης
β´ της παρ. 13 του άρθρου 17 του Ν. 2860/2000 (ΦΕΚ
251/Α´), όπως αντικαταστάθηκε με την παρ. 7 του άρθρου
23 του Ν. 3148/2003 (ΦΕΚ 136/Α´) αποκλειστική προθεσμία,
ισχύει για δύο (2) ακόμη μήνες από τη δημοσίευση
του παρόντος νόμου.

Άρθρο 8
Ειδικοί Λογαριασμοί
Ειδικοί, εκτός Κρατικού Προϋπολογισμού, λογαριασμοί,
που έχουν συσταθεί ή προβλέπεται η σύστασή τους
με διατάξεις τυπικών νόμων και δεν ενεργοποιήθηκαν, ως
προς τις πληρωμές τους, μέχρι την έναρξη ισχύος του παρόντος,
καταργούνται. Οι πόροι και το προϊόν των λογαριασμών
αυτών αποτελούν δημόσια έσοδα και περιέρχονται
αυτοδίκαια στον Κρατικό Προϋπολογισμό.

Άρθρο 9
Θέματα Γενικού Χημείου του Κράτους
1. Μετάτηνπαρ.3τουάρθρου33τουΝ.2523/1997προστίθεται
παράγραφος 4 που έχει ως εξής:
«4. Η Γ´ Χημική Υπηρεσία Αθηνών του Γενικού Χημείου
του Κράτους (Γ.Χ.Κ.) ορίζεται ως το εθνικό σημείο επαφής
για τους σκοπούς εφαρμογής της απόφασης 2001/
419/ΔΕΥ, της 28ης Μαΐου 2001 (ΕΕ L 150/6.6.2001) του
Συμβουλίου της Ευρωπαϊκής Ένωσης, σχετικά με τη διαβίβαση
δειγμάτων ελεγχόμενων ουσιών.»
2. Η παρ. 4 του άρθρου 33 του Ν. 2523/1997 αναριθμείται
σε παράγραφο 5 και αντικαθίσταται ως εξής:
«5. Με κοινή απόφαση του Υπουργού Οικονομίας και Οικονομικών
και των κατά περίπτωση αρμόδιων Υπουργών,
καθορίζονται ο τρόπος, η διαδικασία, καθώς και κάθε άλλο
θέμα για την εφαρμογή των διατάξεων του άρθρου αυτού.»

Άρθρο 10
Ρύθμιση διαδικασιών χρήσης αεροσκαφών
Η παρ. 1 του άρθρου 39 του Ν. 2733/1999 (ΦΕΚ 155/Α´)
αντικαθίσταται ως εξής:
«1. Α. α. Αρμόδιο για τη συντήρηση και λειτουργία των
αεροσκαφών, προκειμένου να βρίσκονται σε διαρκή
ετοιμότητα, τα οποία διατίθενται για τις μετακινήσεις
του Προέδρου της Δημοκρατίας, του Πρωθυπουργού,
των μελών της Κυβέρνησης ή άλλων προσώπων, τα
οποία μετακινούνται ύστερα από έγκριση του Ελληνικού
Δημοσίου, ορίζεται το Υπουργείο Εθνικής Άμυνας,
στον προϋπολογισμό του οποίου εγγράφονται οι σχετικές
πιστώσεις για την αντιμετώπιση των αντίστοιχων
δαπανών.
β. Με απόφαση του Γενικού Γραμματέα της Κυβέρνησης
ρυθμίζονται η διαδικασία και οι λεπτομέρειες χρήσης
των αεροσκαφών αυτών.
Προηγούμενες αποφάσεις που ρυθμίζουν κανονιστικά
τα σχετικά ζητήματα, εξακολουθούν να ισχύουν.
γ. Με αποφάσεις του Υπουργού Οικονομίας και Οικονομικών
ρυθμίζονται όλες οι αναγκαίες λεπτομέρειες των
διαδικασιών έγκρισης, ελέγχου και εξόφλησης των σχετικών
με τη χρήση και συντήρηση των αεροσκαφών δαπανών.
Β. Πρόσωπα μη συνδεόμενα οργανικά με το Ελληνικό
Δημόσιο, όταν μετακινούνται με τα ανωτέρω αεροσκάφη
ή άλλα πτητικά μέσα, κατόπιν έγκρισης του Γενικού
Γραμματέα της Κυβέρνησης, έχουν ασφαλιστική κάλυψη
από κινδύνους ατυχημάτων της ζωής και της περιουσίας
τους.
Η ασφαλιστική κάλυψη ανατίθεται σε ασφαλιστική εταιρεία
με σύμβαση ανανεούμενη ετησίως, η οποία συνάπτεται
σύμφωνα με τις ισχύουσες διατάξεις.
Η σύμβαση συνομολογείται για λογαριασμό του Ελληνικού
Δημοσίου από τον Υπουργό Οικονομίας και Οικονομικών
ή άλλο εξουσιοδοτημένο από αυτόν πρόσωπο και
ρυθμίζει αναλυτικά τους όρους, τα δικαιώματα, τις υποχρεώσεις
των συμβαλλομένων, καθώς και κάθε άλλη αναγκαία
λεπτομέρεια.
Η σχετική δαπάνη βαρύνει τις πιστώσεις του προϋπολογισμού
του Υπουργείου Οικονομίας και Οικονομικών.
Με απόφαση του Υπουργού Οικονομίας και Οικονομικών
ρυθμίζονται όλες οι αναγκαίες λεπτομέρειες των διαδικασιών
έγκρισης, ελέγχου και εξόφλησης των σχετικών
δαπανών.»

Άρθρο 11
Ειδική αργία διατραπεζικών συναλλαγών
1. Ορίζονται ως ημέρες ειδικής αργίας διατραπεζικών
συναλλαγώνεκείνεςαπότιςαργίεςτουδιευρωπαϊκούαυτοματοποιημένου
συστήματος ταχείας μεταφοράς κεφαλαίων
σε συνεχή χρόνο (σύστημα TARGET), όπως αυτές
εκάστοτε ισχύουν βάσει Κατευθυντήριων Γραμμών της
Ευρωπαϊκής Κεντρικής Τράπεζας, οι οποίες δεν συμπίπτουν
με κατά νόμον αργία εντός της Επικράτειας. Η Τράπεζα
της Ελλάδος μέχρι τέλος Οκτωβρίου κάθε έτους
ανακοινώνει τις ειδικές αργίες διατραπεζικών συναλλαγών
της παραγράφου αυτής που θα ισχύουν για το επόμενο
έτος.
Η δια του παρόντος καθιερούμενη ειδική αργία διατραπεζικών
συναλλαγών ισχύει για την Τράπεζα της Ελλάδος,
το Χρηματιστήριο Αξιών Αθηνών Α.Ε., το Κεντρικό
Αποθετήριο Αξιών Α.Ε., το Χρηματιστήριο Παραγώγων
Αθηνών, την Εταιρεία Εκκαθάρισης Συναλλαγών επί Παραγώγων
(ΕΤ.Ε.Σ.Ε.Π.), την Εταιρεία Διατραπεζικά Συστήματα
Α.Ε., καθώς και για τις ακόλουθες κατηγορίες
επιχειρήσεων:
α. Πιστωτικά ιδρύματα που λειτουργούν στην Ελλάδα,
στα οποία περιλαμβάνονται τα ελληνικά πιστωτικά ιδρύματα,
το Ταχυδρομικό Ταμιευτήριο, το Ταμείο Παρακαταθηκών
και Δανείων και τα υποκαταστήματα των αλλοδαπών
τραπεζών.
β. Επιχειρήσεις Παροχής Επενδυτικών Υπηρεσιών.
γ. Εταιρείες χρηματοδοτικής μίσθωσης και εταιρείες
πρακτορείας επιχειρηματικών απαιτήσεων.
δ. Ανώνυμες Εταιρείες Διαχείρισης Αμοιβαίων Κεφαλαίων
και ανώνυμες εταιρείες επενδύσεων χαρτοφυλακίου.
2. Κατά την ημέρα ειδικής αργίας διατραπεζικών συναλλαγών
όλες οι ληξιπρόθεσμες υποχρεώσεις που
απορρέουν από υφιστάμενες συμβάσεις μεταξύ των φορέων
της παραγράφου 1 και της πάσης φύσεως πελατείας
τους, καθώς και οι λοιπές εν γένει ληξιπρόθεσμες, την
ίδιαημέρα,υποχρεώσειςτηςπελατείαςαυτώνπροςοποιονδήποτε
τρίτο, εκπληρώνονται την επόμενη εργάσιμη
ημέρα, οπότε και αρχίζουν οι συνέπειες της τυχόν μη εκπλήρωσης.
3. Οι συναλλαγές που θα πραγματοποιηθούν στους φορείς
της παραγράφου 1 εδ. α´ την ημέρα ειδικής αργίας
διατραπεζικών συναλλαγών θα καταχωρισθούν στα συστήματα
των φορέων αυτών με ημερομηνία της επόμενης
εργάσιμης ημέρας.
4. Η ημέρα ειδικής αργίας συναλλαγών είναι εργάσιμη
ημέρα για το προσωπικό των ανωτέρω ιδρυμάτων και επιχειρήσεων.
5. Κατά την ημέρα ειδικής αργίας διατραπεζικών συναλλαγών
οι υποχρεώσεις που απορρέουν από την εξυπηρέτηση
του Δημοσίου Χρέους, δανείων και τίτλων του
Ελληνικού Δημοσίου θα εκπληρώνονται σύμφωνα με
τους ειδικούς όρους αυτών την προηγούμενη ή την επόμενη
εργάσιμη ημέρα.
6. Για το τρέχον έτος 2005 ορίζεται ως ημέρα ειδικής
αργίας διατραπεζικών συναλλαγών η 28.3.2005.

Άρθρο 12
1. Στις διατάξεις του Κώδικα Φόρου Προστιθέμενης
Αξίας, ο οποίος κυρώθηκε με το Ν. 2859/2000 (ΦΕΚ 248
Α´), επέρχονται οι εξής τροποποιήσεις:
Το πρώτο και δεύτερο εδάφιο της παραγράφου 1 του
άρθρου 21 αντικαθίστανται ως εξής:
«Ο συντελεστής του φόρου προστιθέμενης αξίας ορίζεται
σε δεκαεννέα τοις εκατό (19%) στη φορολογητέα
αξία.
Κατ' εξαίρεση, για τα αγαθά και τις υπηρεσίες που περιλαμβάνονται
στο Παράρτημα III του παρόντος ο συντελεστής
του φόρου ορίζεται σε εννέα τοις εκατό (9%).»
2. Στο τέλος της παρ. 1 του άρθρου 97 του Ν. 2960/2001
(ΦΕΚ 265 Α´) προστίθεται το ακόλουθο εδάφιο:
«Στα τσιγάρα που πωλούνται σε τιμή μικρότερη από την
τιμή λιανικής πώλησης των τσιγάρων της πλέον ζητούμενης
τιμής (Π.Ζ.Τ.), το συνολικό ποσό του Ειδικού Φόρου
Κατανάλωσης, που υπολογίζεται σύμφωνα με τις ανωτέρω
περιπτώσεις α´ και β´, δεν μπορεί να είναι κατώτερο
του εξήντα πέντε τοις εκατό (65%) του συνολικού Ειδικού
Φόρου Κατανάλωσης που επιβάλλεται στην πλέον ζητούμενη
τιμή λιανικής πώλησης των τσιγάρων.»
3. α. Η παρ. 2 του άρθρου 81 του Ν. 2960/2001 (ΦΕΚ 265
Α´) αντικαθίσταται ως εξής:
«2. Ο συντελεστής του Ειδικού Φόρου Κατανάλωσης
(Ε.Φ.Κ.) αιθυλικής αλκοόλης καθορίζεται σε χίλια ενενήντα
(1.090) ευρώ ανά εκατόλιτρο άνυδρης αιθυλικής αλκοόλης.»
β. Το πρώτο και δεύτερο εδάφιο της παραγράφου 3 του
άρθρου 81 του ίδιου νόμου αντικαθίστανται ως εξής:
« 3. Εφαρμόζεται μειωμένος κατά πενήντα τοις εκατό
(50%) συντελεστής Ειδικού Φόρου Κατανάλωσης
(Ε.Φ.Κ.) αιθυλικής αλκοόλης, έναντι του ισχύοντος κανονικού
συντελεστή, για την αιθυλική αλκοόλη που
προορίζεται για την παρασκευή ούζου ή που περιέχεται
στο τσίπουρο και την τσικουδιά. Ο μειωμένος αυτός συντελεστής
καθορίζεται σε πεντακόσια σαράντα πέντε
(545) ευρώ ανά εκατόλιτρο άνυδρης αιθυλικής αλκοόλης.»
4. Η ισχύς των διατάξεων του παρόντος άρθρου αρχίζει
από 1ης Απριλίου 2005.

Άρθρο 13
Τροποποίηση του άρθρου 97 του Ν. 2960/2001
(ΦΕΚ 265 Α´)
Το πρώτο και δεύτερο εδάφιο της περίπτωσης β´ της
παρ. 1 του άρθρου 97 του Ν. 2960/2001 (ΦΕΚ 265 Α´/
22.11.2001) «Εθνικός Τελωνειακός Κώδικας» αντικαθίστανται
ως εξής:
«β) σε έναν αναλογικό φόρο ο συντελεστής του οποίου
είναι 53,8265% και προκύπτει από το κλάσμα που έχει ως
αριθμητή το γινόμενο του συντελεστή του Ειδικού Φόρου
Κατανάλωσης (Ε.Φ.Κ.) επί την πλέον ζητούμενη τιμή μείον
τον πάγιο φόρο και παρονομαστή την πλέον ζητούμενη
τιμή.
Ο αναλογικός συντελεστής 53,8265% υπολογίζεται
στην τιμή λιανικής πώλησης χιλίων (1!.000) τεμαχίων τσιγάρων
(1 φορολογική μονάδα) και είναι ο ίδιος για όλες
τις κατηγορίες τσιγάρων.»
Η ισχύς των ανωτέρω διατάξεων αρχίζει από 1ης Απριλίου
Τροποποίηση του άρθρου 97 του Ν. 2960/2001
(ΦΕΚ 265 Α´)
Το πρώτο και δεύτερο εδάφιο της περίπτωσης β´ της
παρ. 1 του άρθρου 97 του Ν. 2960/2001 (ΦΕΚ 265 Α´/
22.11.2001) «Εθνικός Τελωνειακός Κώδικας» αντικαθίστανται
ως εξής:
«β) σε έναν αναλογικό φόρο ο συντελεστής του οποίου
είναι 53,8265% και προκύπτει από το κλάσμα που έχει ως
αριθμητή το γινόμενο του συντελεστή του Ειδικού Φόρου
Κατανάλωσης (Ε.Φ.Κ.) επί την πλέον ζητούμενη τιμή μείον
τον πάγιο φόρο και παρονομαστή την πλέον ζητούμενη
τιμή.
Ο αναλογικός συντελεστής 53,8265% υπολογίζεται
στην τιμή λιανικής πώλησης χιλίων (1.000) τεμαχίων τσιγάρων
(1 φορολογική μονάδα) και είναι ο ίδιος για όλες
τις κατηγορίες τσιγάρων.»
Η ισχύς των ανωτέρω διατάξεων αρχίζει από 1ης Απριλίου
2005.

Άρθρο 14
1. Η παρ. 1 του άρθρου 27 του Ν. 2843/2000 (ΦΕΚ 219
Α´) αντικαθίσταται ως εξής:
«1. Το Δημόσιο δύναται να διαθέτει σε επενδυτές μέσω
του Χρηματιστηρίου Αθηνών ποσοστό έως εξήντα
έξι τοις εκατό (66%) του εκάστοτε μετοχικού κεφαλαίου
της ανώνυμης εταιρείας με την επωνυμία «Οργανισμός
Προγνωστικών Αγώνων Ποδοσφαίρου Α.Ε.»
(Ο.Π.Α.Π.).
Το ποσοστό συμμετοχής του Δημοσίου στο εκάστοτε
μετοχικό κεφάλαιο του Ο.Π.Α.Π. δεν δύναται να είναι κατώτερο
του τριάντα τέσσερα τοις εκατό (34%).»
2. Το Δημόσιο διορίζει το ήμισυ πλέον ενός των μελών
του Διοικητικού Συμβουλίου του Ο.Π.Α.Π. για το χρονικό
διάστημα παραχώρησης από το Ελληνικό Δημόσιο του
αποκλειστικούδικαιώματοςδιεξαγωγής,διαχείρισης,οργάνωσης
και λειτουργίας των παιχνιδιών που προβλέπονται
στην από 15.12.2000 σύμβαση αποκλειστικότητας
που έχει συναφθεί μεταξύ Ελληνικού Δημοσίου και
Ο.Π.Α.Π., σύμφωνα με το άρθρο 27 του Ν. 2843/2000
(ΦΕΚ 219 Α´), ή των τυχόν ανανεώσεών της, κατά τους
όρους της σύμβασης αυτής.
3. Ο κατά τα άνω διορισμός γίνεται με κοινή απόφαση
των Υπουργών Οικονομίας και Οικονομικών και Πολιτισμού
αρμόδιου για θέματα αθλητισμού.
4. Τα λοιπά μέλη του Διοικητικού Συμβουλίου του
Ο.Π.Α.Π. για το άνω χρονικό διάστημα εκλέγονται από τη
Γενική Συνέλευση των μετόχων του, κατά τις διατάξεις
του Κ.Ν. 2190/1920 περί ανωνύμων εταιρειών, όπως
ισχύει.

Άρθρο 15
Η παρ. 1 του άρθρου 4 του Ν. 2996/2002 τροποποιείται
ως εξής:
«1. Με κοινή απόφαση των Υπουργών Οικονομίας και
Οικονομικών και Εξωτερικών συγκροτείται Επιτροπή Παρακολούθησης
του Ε.Σ.Ο.Α.Β.. Πρόεδρος της Επιτροπής
Παρακολούθησης ορίζεται ο Γενικός Γραμματέας του
Υπουργείου Εξωτερικών. Μέλη ορίζονται ο Γενικός Γραμματέας
Επενδύσεων και Ανάπτυξης του Υπουργείου Οικονομίας
και Οικονομικών, ο Γενικός Γραμματέας του
Υπουργείου Ανάπτυξης, ο Γενικός Γραμματέας του
Υπουργείου Περιβάλλοντος, Χωροταξίας και Δημόσιων
Έργων, ο Γενικός Γραμματέας του Υπουργείου Μεταφορών
και Επικοινωνιών, ο Γενικός Γραμματέας του Υπουργείου
Μακεδονίας - Θράκης ή εκπρόσωποί τους και ο Β´
Γενικός Διευθυντής Οικονομικών και Εμπορικών Υποθέσεων
του Υπουργείου Εξωτερικών. Στις συνεδριάσεις της
Επιτροπής Παρακολούθησης μετέχει και εκείνος ο Γενικός
Γραμματέας Υπουργείου ή Περιφέρειας στην αρμοδιότητα
του οποίου τυχόν υπάγονται τα έργα ή οι δράσεις
που εξετάζονται, σύμφωνα με τις ρυθμίσεις της επόμενης
παραγράφου. Με την ίδια απόφαση θεσπίζεται ο Κανονισμός
Λειτουργίας της Επιτροπής, με τον οποίο καθορίζονται
οι αναγκαίες τεχνικές λεπτομέρειες σχετικά με το έργο
και τη λειτουργία της, τους φορείς υποστήριξης του
έργου της, καθώς και οποιαδήποτε αλλαγή στη συγκρότησή
της.»

Άρθρο 16
Έναρξη ισχύος
Η ισχύς των διατάξεων αυτού του νόμου αρχίζει:
α) του άρθρου 1 από την κατάθεσή του στη Βουλή,
β) των υπόλοιπων άρθρων από τη δημοσίευσή του στην
Εφημερίδα της Κυβερνήσεως, εκτός εάν ορίζεται διαφορετικά
στις επί μέρους διατάξεις τους.
Παραγγέλλομε τη δημοσίευση του παρόντος στην Εφημερίδα της Κυβερνήσεως και την εκτέλεσή του ως νόμου
του Κράτους.
Αθήνα, 19 Απριλίου 2005

