 Νόμος 3870 (ΦΕΚ 138/Τεύχος Α'/2010) 
			
  Εκλογικές δαπάνες συνδυασμών και υποψηφίων και
έλεγχος αυτών, κατά τις περιφερειακές και δημοτικές
εκλογές

  
Άρθρο 1
Έσοδα και δαπάνες περιφερειακών και
δημοτικών συνδυασμών
1. Έσοδα περιφερειακών και δημοτικών συνδυασμών
είναι, για την εφαρμογή των διατάξεων του παρόντος
νόμου, τα ποσά που προέρχονται από εισφορές φυσικών
προσώπων.
2. Δαπάνες περιφερειακών και δημοτικών συνδυασμών
είναι, για την εφαρμογή των διατάξεων του παρόντος
νόμου, τα ποσά που δαπανούν για την προετοιμασία
και διεξαγωγή του προεκλογικού αγώνα, όπως αυτά
προκύπτουν από τα αντίστοιχα παραστατικά, καθώς
και η αξία των παροχών και διευκολύνσεων προς συνδυασμούς,
που αποτιμώνται σε χρήμα.
3. Με κοινή απόφαση των Υπουργών Εσωτερικών,
Αποκέντρωσης και Ηλεκτρονικής Διακυβέρνησης και
Οικονομικών, που δημοσιεύεται στην Εφημερίδα της
Κυβερνήσεως και η οποία εκδίδεται μετά από γνώμη της
Κ.Ε.Δ.Κ.Ε. και της Ε.Ν.Α.Ε. που παρέχεται μέσα σε δέκα
(10) ημέρες, αφότου ζητηθεί, καθορίζονται οι κατηγορίες
των παροχών και διευκολύνσεων, οι οποίες συνυπολογίζονται
στις εκλογικές δαπάνες, τα αρμόδια όργανα
και η διαδικασία αποτίμησής τους σε χρήμα.
4. Τα έσοδα και οι δαπάνες των περιφερειακών και
δημοτικών συνδυασμών διακινούνται, μέσω ειδικών λογαριασμών,
που τηρούνται σε τράπεζες, εγκατεστημένες
στην Ελλάδα. Η διακίνηση των εσόδων αφορά το
σύνολο των αντίστοιχων ποσών, υπό την επιφύλαξη της
επόμενης παραγράφου των δε δαπανών το 95% αυτών.
Ο σχετικός λογαριασμός τηρείται στο όνομα του υποψηφίου
περιφερειάρχη ή δημάρχου ή του οριζόμενου
διαχειριστή, σύμφωνα με την παράγραφο 1 του άρθρου
8 του παρόντος άρθρου.
Κατάθεση στους ανωτέρω λογαριασμούς επιτρέπεται,
εφόσον υπάρξει ρητή συναίνεση των προσώπων στο
όνομα των οποίων τηρούνται. Οι καταθέσεις πρέπει
να περιλαμβάνουν, με ευθύνη της τράπεζας, το ονοματεπώνυμο,
το πατρώνυμο, τη διεύθυνση κατοικίας,
τον Αριθμό Δελτίου Ταυτότητος (Α.Δ.Τ.) ή τον αριθμό
διαβατηρίου και τον Αριθμό Φορολογικού Μητρώου
(Α.Φ.Μ.) του καταθέτη.
Το ύψος του λογαριασμού δεν μπορεί να υπερβεί το
επιτρεπόμενο ανώτατο όριο εκλογικών δαπανών των
συνδυασμών, σύμφωνα με την ειδικότερη πρόβλεψη του
άρθρου 7.
5. Οι συνδυασμοί μπορεί να διαθέτουν διπλότυπα εισιτήρια
εκδηλώσεων. Κάθε διπλότυπο εισιτήριο αριθμείται
και θεωρείται από τη Δ.Ο.Υ. της έδρας της περιφέρειας
ή του οικείου δήμου, στο στέλεχος δε αυτού αναγράφονται
το ονοματεπώνυμο, το πατρώνυμο, ο Αριθμός
Φορολογικού Μητρώου (Α.Φ.Μ.) και ο Αριθμός Δελτίου
Ταυτότητος (Α.Δ.Τ.) ή ο αριθμός διαβατηρίου του προσώπου
στο οποίο διατίθεται.
Η διάθεση γίνεται υπό τον περιορισμό της παραγράφου
1 του άρθρου 4 του παρόντος και σε κάθε περίπτωση
η συνολική είσπραξη δεν μπορεί να υπερβαίνει
το ένα τρίτο (1/3) του ανώτατου επιτρεπτού ορίου εκλογικών
δαπανών για το συνδυασμό.
6. Προεκλογική περίοδος για την εφαρμογή των
διατάξεων του παρόντος νόμου είναι το δίμηνο χρονικό
διάστημα, που προηγείται της ημερομηνίας διεξαγωγής
των εκλογών. Ειδικά κατά την πρώτη εφαρμογή της
παρούσας, η προεκλογική περίοδος αρχίζει από τη δημοσίευση
του νόμου αυτού.

  
Άρθρο 2
Έσοδα και δαπάνες των υποψηφίων
1. Έσοδα των υποψήφιων αντιπεριφερειαρχών, περιφερειακών
και δημοτικών συμβούλων, για την εφαρμογή
των διατάξεων του παρόντος νόμου, είναι οι εισφορές
Παραγγέλλομε τη δημοσίευση του παρόντος στην Εφημερίδα της Κυβερνήσεως και την εκτέλεσή του ως νόμου
του Κράτους.
Λευκάδα, 6 Αυγούστου 2010

