 Νόμος 4084 (ΦΕΚ 190/Τεύχος Α'/2012) 
			
  Κύρωση της Πράξης Νομοθετικού Περιεχομένου «Ρύθμιση
θεμάτων συμβάσεων που αφορούν Κέντρα Πρώτης
Υποδοχής και Εγκαταστάσεων Κράτησης παράνομα
διαμενόντων στη χώρα αλλοδαπών και τρόπο
φύλαξης αυτών» και άλλες διατάξεις.

  
Άρθρο 1
1. Στο τέλος της παραγράφου 8 του άρθρου 28 του ν.
4033/2011 (Α΄ 264) προστίθεται εδάφιο ως εξής:
«Η προαναφερόμενη διαδικασία ισχύει για τα θέματα
συμβάσεων που αφορούν κάθε κατηγορία υποδομών και
υπηρεσιών και κάθε τόπο εγκατάστασής τους.»
2. Η παράγραφος 1 του άρθρου 14 του ν. 3907/2011
(Α΄ 7) αντικαθίσταται ως εξής:
«1. Την ευθύνη της φύλαξης των εγκαταστάσεων του
Κέντρου ή της Μονάδας έχει η Ελληνική Αστυνομία. Η
φύλαξη μπορεί, ύστερα από απόφαση του Υπουργού
Προστασίας του Πολίτη, να ανατίθεται και σε προσωπικό
Ιδιωτικής Εταιρείας Παροχής Υπηρεσιών Ασφαλείας
που είναι κατάλληλα εκπαιδευμένο.
Με απόφαση του Υπουργού Προστασίας του Πολίτη
καθορίζεται το είδος, το περιεχόμενο και η διάρκεια
της εκπαίδευσης που υφίσταται το προσωπικό των ως
άνω εταιρειών, καθώς και οι Υπηρεσίες της Ελληνικής
Αστυνομίας που την παρέχουν.»
3. Στο άρθρο 30 του ν. 3907/2011 προστίθεται παράγραφος
7 ως εξής:
«7. Για τη φύλαξη των εγκαταστάσεων των χώρων
κράτησης εφαρμόζεται αναλόγως η παράγραφος 1 του
άρθρου 14.»

  
Άρθρο 2
Η ισχύς της παρούσας, η οποία θα κυρωθεί νομοθετικά
κατά το άρθρο 44 παράγραφος 1 του Συντάγματος,
αρχίζει από τη δημοσίευσή της στην Εφημερίδα της
Κυβερνήσεως.

