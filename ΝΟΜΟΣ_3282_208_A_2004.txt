 Νόμος 3282 (ΦΕΚ 208/Τεύχος Α'/2004) 
			
  Mετεγγραφές φοιτητών και σπουδαστών εσωτερικού
και άλλες διατάξεις.

  
Άρθρο 1
Μετεγγραφές φοιτητών και σπουδαστών εσωτερικού
μετεγγραφές που προβλέπονται στην προηγούμενη
παράγραφο διενεργούνται στα τμήματα υποδοχής των
Πανεπιστημίων και Τ.Ε.Ι. του Λεκανοπεδίου Αττικής και
του Νομού Θεσσαλονίκης ως εξής:
Τα αντίστοιχα Τμήματα των Πανεπιστημίων και Τ.Ε.Ι.
του Λεκανοπεδίου Αττικής και του Νομού Θεσσαλονίκης
ομαδοποιούνται σύμφωνα με τα ακόλουθα:
α) ως Πανεπιστήμια του Λεκανοπεδίου Αττικής νοούνται
το Εθνικό και Καποδιστριακό Πανεπιστήμιο Αθηνών,
το Εθνικό Μετσόβιο Πολυτεχνείο, το Οικονομικό Πανεπιστήμιο
Αθηνών, το Γεωπονικό Πανεπιστήμιο Αθηνών,
το Πανεπιστήμιο Πειραιώς, το Πάντειο Πανεπιστήμιο
Κοινωνικών και Πολιτικών Επιστημών και το Χαροκόπειο
Πανεπιστήμιο,
β) ως Τ.Ε.Ι. του Λεκανοπεδίου Αττικής νοούνται το Τ.Ε.Ι.
Αθήνας, το Τ.Ε.Ι. Πειραιά και το Τ.Ε.Ι. Χαλκίδας,
γ) ως Πανεπιστήμια του Νομού Θεσσαλονίκης νοούνται
το Αριστοτέλειο Πανεπιστήμιο Θεσσαλονίκης και
το Πανεπιστήμιο Μακεδονίας Οικονομικών και Κοινωνικών
Επιστημών και
δ) ως Τ.Ε.Ι. του Νομού Θεσσαλονίκης νοείται το ομώνυμο
Τ.Ε.Ι..
Ο αριθμός των αιτούμενων μετεγγραφή φοιτητών και
σπουδαστών στα τμήματα των Πανεπιστημίων και Τ.Ε.Ι.
των ανωτέρω ομάδων κατανέμεται στα αντίστοιχα Τμήματα
κάθε ομάδας κατ’ αναλογία προς τον αριθμό εισακτέων
των Τμημάτων αυτών. Εφόσον για συγκεκριμένο
Τμήμα έχει υποβληθεί αριθμός αιτήσεων μεγαλύτερος
από τον αριθμό που έχει κατανεμηθεί στο Τμήμα αυτό
κατά το προηγούμενο εδάφιο, η μετεγγραφή των φοιτητών
και σπουδαστών πραγματοποιείται στα Τμήματα
αυτά με κριτήριο το συνολικό αριθμό των μορίων που
συγκέντρωσε κάθε ενδιαφερόμενος στις πανελλαδικές
εξετάσεις.
2. α) Δικαίωμα υποβολής αίτησης για μετεγγραφή
έχουν επίσης από το ακαδημαϊκό έτος 2010−2011 τα
τέκνα των γονέων των οποίων ο μέσος όρος του συνολικού
οικογενειακού εισοδήματος των τριών τελευταίων
οικονομικών ετών δεν υπερβαίνει το ποσό των σαράντα
πέντε χιλιάδων ευρώ. Το ποσό αυτό μπορεί να αναπροσαρμόζεται
με απόφαση των Υπουργών Οικονομικών
και Παιδείας, Δια Βίου Μάθησης και Θρησκευμάτων,
που δημοσιεύεται στην Εφημερίδα της Κυβερνήσεως.
Στις περιπτώσεις αυτές δικαίωμα υποβολής αίτησης
για μετεγγραφή έχουν όσοι βρίσκονται στο πρώτο εξάμηνο
σπουδών. Το δικαίωμα αυτό διατηρούν και όσοι
βρίσκονται στο τρίτο εξάμηνο των σπουδών τους και
εφόσον έχουν εξεταστεί επιτυχώς στο Τμήμα προέλευσης
σε όλα τα υποχρεωτικά και με επιλογή υποχρεωτικά
μαθήματα των δύο πρώτων εξαμήνων του ενδεικτικού
προγράμματος σπουδών ή σε ίσο τουλάχιστον αριθμό
μαθημάτων του ατομικού προγράμματος σπουδών του
υποψήφιου για μετεγγραφή φοιτητή ή σπουδαστή.
β) Οι μετεγγραφές της προηγούμενης περίπτωσης δεν
επιτρέπεται να υπερβαίνουν συνολικά σε ποσοστό το
14% του αριθμού των εισακτέων στο Τμήμα υποδοχής.
Το ποσοστό αυτό κατανέμεται σε 4% για τις μετεγγραφές
φοιτητών και σπουδαστών που βρίσκονται στο
πρώτο εξάμηνο των σπουδών τους και σε 10% για τις
μετεγγραφές όσων βρίσκονται στο τρίτο εξάμηνο των
σπουδών τους. Ειδικώς, για τα τμήματα υποδοχής των
Πανεπιστημίων και Τ.Ε.Ι. του Λεκανοπεδίου Αττικής και
του Νομού Θεσσαλονίκης, οι μετεγγραφές της προηγούμενης
περίπτωσης δεν επιτρέπεται να υπερβαίνουν σε
ποσοστό το 9% του αριθμού των εισακτέων στο Τμήμα
υποδοχής. Το ποσοστό αυτό κατανέμεται σε 4% για τις
μετεγγραφές φοιτητών και σπουδαστών που βρίσκονται
στο πρώτο εξάμηνο των σπουδών τους και σε 5% για
τις μετεγγραφές όσων βρίσκονται στο τρίτο εξάμηνο
των σπουδών τους. Αν το σύνολο των αιτήσεων που έχει
υποβληθεί για ορισμένο Τμήμα υπερβαίνει τον αριθμό
που αντιστοιχεί στα παραπάνω ποσοστά, προηγούνται
τα τέκνα των οικογενειών με το μικρότερο μέσο όρο
του συνολικού οικογενειακού εισοδήματος. Αν ο μέσος
όρος του συνολικού οικογενειακού εισοδήματος είναι
ίσος, λαμβάνεται υπόψη, προκειμένου για μετεγγραφή
φοιτητών ή σπουδαστών που βρίσκονται στο πρώτο
εξάμηνο των σπουδών τους, ο συνολικός αριθμός των
μορίων που συγκέντρωσαν οι αιτούντες στις πανελλαδικές
εξετάσεις και, προκειμένου για μετεγγραφή φοιτητών
ή σπουδαστών που βρίσκονται στο τρίτο εξάμηνο,
η συνολική βαθμολογία τους στο Τμήμα προέλευσης
στα δύο πρώτα εξάμηνα. Αν και ο συνολικός αριθμός
των μορίων ή η συνολική βαθμολογία ταυτίζονται, επιτρέπεται
κατ’ εξαίρεση η μετεγγραφή των ισοβαθμούντων
καθ’ υπέρβαση του αριθμού που αντιστοιχεί στα
παραπάνω ποσοστά.
3. Επιτρέπονται μετεγγραφές φοιτητών ή σπουδαστών
με αδελφό ή αδελφή που φοιτά σε τμήμα Πανεπιστημίου
ή Τ.Ε.Ι., διαφορετικής πόλης της μόνιμης
κατοικίας των γονέων, εφόσον ο μέσος όρος του συνολικού
οικογενειακού εισοδήματος των τριών τελευταίων
οικονομικών ετών δεν υπερβαίνει το ποσό των σαράντα
πέντε χιλιάδων ευρώ. Το ποσό αυτό μπορεί να αναπροσαρμόζεται
με απόφαση των Υπουργών Οικονομικών
και Παιδείας, Δια Βίου Μάθησης και Θρησκευμάτων,
που δημοσιεύεται στην Εφημερίδα της Κυβερνήσεως.
Στις περιπτώσεις αυτές, δικαίωμα υποβολής αίτησης
για μετεγγραφή έχουν οι φοιτητές ή σπουδαστές που
βρίσκονται στο πρώτο, στο τρίτο ή στο πέμπτο εξάμηνο
των σπουδών τους. Με την επιφύλαξη των επόμενων
εδαφίων, επιτρέπεται χωρίς κανένα οικονομικό
και ποσοτικό περιορισμό η μετεγγραφή και των δύο
αδελφών σε αντίστοιχα Τμήματα Πανεπιστημίων ή Τ.Ε.Ι.
που βρίσκονται εκτός του Λεκανοπεδίου Αττικής και του
Νομού Θεσσαλονίκης. Ειδικώς, για τις μετεγγραφές σε
τμήματα των Πανεπιστημίων και Τ.Ε.Ι. του Λεκανοπεδίου
Αττικής και του Νομού Θεσσαλονίκης, εκτός των
περιορισμών του πρώτου και του τρίτου εδαφίου της
παραγράφου αυτής, το ποσοστό των μετεγγραφομένων
δεν επιτρέπεται να υπερβαίνει το 4% επί του αριθμού
των εισακτέων του Τμήματος υποδοχής. Το ποσοστό
αυτό κατανέμεται σε 2%, 1% και 1% για τις μετεγγραφές
φοιτητών ή σπουδαστών που βρίσκονται στο πρώτο,
στο τρίτο και στο πέμπτο εξάμηνο των σπουδών
τους, αντίστοιχα. Αν το σύνολο των αιτήσεων που έχει
υποβληθεί για ορισμένο Τμήμα υπερβαίνει τον αριθμό
που αντιστοιχεί στα ποσοστά αυτά, λαμβάνεται υπόψη
ο μικρότερος μέσος όρος οικογενειακού εισοδήματος
και, αν ο μέσος όρος του συνολικού οικογενειακού εισοδήματος
είναι ίσος, προκειμένου για μετεγγραφή
φοιτητών ή σπουδαστών που βρίσκονται στο πρώτο
εξάμηνο των σπουδών τους, ο συνολικός αριθμός των
μορίων που συγκέντρωσαν οι αιτούντες στις πανελλαδικές
εξετάσεις και προκειμένου για μετεγγραφή
φοιτητών ή σπουδαστών που βρίσκονται στο τρίτο ή
στο πέμπτο εξάμηνο, ο αριθμός των μαθημάτων στα
οποία εξετάστηκαν επιτυχώς στα δύο ή στα τέσσερα
πρώτα εξάμηνα, αντίστοιχα. Αν και ο αριθμός των μαθημάτων
στα οποία εξετάστηκαν επιτυχώς ταυτίζεται,
τότε λαμβάνεται υπόψη η συνολική βαθμολογία. Αν και ο
συνολικός αριθμός των μορίων ή η συνολική βαθμολογία
ταυτίζονται, επιτρέπεται κατ’ εξαίρεση η μετεγγραφή
των ισοβαθμούντων καθ’ υπέρβαση του αριθμού που
αντιστοιχεί στα παραπάνω ποσοστά.
4. Οι μετεγγραφές της παραγράφου 2 δεν επιτρέπεται
να ξεπερνούν σε ποσοστό το 10% του αριθμού των εισακτέων
στο Τμήμα υποδοχής. Ειδικά για τα Ιδρύματα του
Λεκανοπεδίου Αττικής και του Νομού Θεσσαλονίκης το
ποσοστό των μετεγγραφών αυτών δεν επιτρέπεται να ξεπερνά
το 5%. Υπέρβαση του ποσοστού μετεγγραφής δεν
επιτρέπεται σε καμία απολύτως περίπτωση. Αν υπάρχουν
περισσότεροι υποψήφιοι με τις ίδιες προϋποθέσεις,
προηγούνται τα τέκνα των οικογενειών, μέλη των οποίων
φοιτούν ήδη σε Πανεπιστήμια ή Τεχνολογικά Εκπαιδευτικά
Ιδρύματα (T.E.I.) διαφορετικών πόλεων, που δεν συμπίπτουν
με τον τόπο κατοικίας των γονέων, εφόσον ο μέσος
όρος του συνολικού οικογενειακού εισοδήματός
τους δεν είναι μεγαλύτερος του ποσού των πέντε χιλιάδων
ευρώ του μέσου όρου του συνολικού οικογενειακού
εισοδήματος των άλλων υποψηφίων. Αν υπάρχει ίσος μέσος
όρος οικογενειακού εισοδήματος, για την αποφυγή
της υπέρβασης, λαμβάνεται υπόψη η συνολική βαθμολογία
που έχουν πετύχει οι υποψήφιοι στο Τμήμα προέλευσης.
Αν και η συνολική βαθμολογία είναι ίδια, γίνεται κλήρωση
μεταξύ των ισοδύναμων υποψηφίων από τη Γενική
Συνέλευση του Τμήματος υποδοχής.
5. Ειδικά για το ακαδημαϊκό έτος 2004-2005 δικαίωμα
υποβολής αίτησης για μετεγγραφή υπό τις προϋποθέσεις
των παραγράφων 2 και 3 έχουν όλοι όσοι βρίσκονται
στο πρώτο εξάμηνο των σπουδών τους κατά την έναρξη
ισχύος του παρόντος νόμου. Στις περιπτώσεις αυτές δεν
απαιτείται επιτυχής εξέταση σε όλα τα υποχρεωτικά και
με επιλογή υποχρεωτικά μαθήματα των δύο πρώτων εξαμήνων
στο Τμήμα προέλευσης και, για την αποφυγή της
υπέρβασης, μεταξύ υποψηφίων με ίσο μέσο όρο οικογενειακού
εισοδήματος λαμβάνεται υπόψη ο συνολικός
αριθμός μορίων που συγκέντρωσαν οι υποψήφιοι κατά
την τελευταία συμμετοχή τους στις εξετάσεις των μαθημάτων
που εξετάζονται σε εθνικό επίπεδο.
6. Με κοινή απόφαση του Υπουργού Εθνικής Παιδείας
και Θρησκευμάτων και του Υπουργού Υγείας και Κοινωνικής
Αλληλεγγύης καθορίζονται οι όροι και οι προϋποθέσεις
υπό τις οποίες μετεγγράφονται:
α)Ανεξαρτήτωςποσοστού,οιφοιτητέςκαισπουδαστές
που εγγράφηκαν σε Τμήμα Πανεπιστημίου ή T.E.I. για
έναν από τους λόγους υγείας που αναφέρονται στο άρθρο
12 του Ν. 2640/1998 (ΦΕΚ 206 Α´) και λόγω υπέρβασης
του προβλεπόμενου ποσοστού δεν μπόρεσαν να εγγραφούν
στο Τμήμα προτίμησής τους ή που κατά τη διάρκεια
των σπουδών τους υπέστησαν μία από τις σοβαρές
ασθένειες που αναφέρονται στο παραπάνω άρθρο. Επίσης,
δικαίωμα μετεγγραφής έχουν και όσοι πάσχουν από
τις σοβαρές ασθένειες του ίδιου άρθρου και εγγράφηκαν
σε Τμήμα Πανεπιστημίου ή T.E.I. μετά από συμμετοχή
στις εξετάσεις των μαθημάτων που εξετάζονται σε εθνικό
επίπεδο χωρίς να έχουν κάνει χρήση του σχετικού δικαιώματος
εγγραφής καθ´ υπέρβαση στην τριτοβάθμια εκπαίδευση
για έναν από τους λόγους αυτούς.
β) Σε ποσοστό 1% του αριθμού των εισακτέων στο Τμήμα
υποδοχής, τα τέκνα των οποίων ένας τουλάχιστον γονέας
είναι τυφλός ή κωφάλαλος ή νεφροπαθής που υποβάλλεται
σε αιμοκάθαρση ή πάσχει από μυική δυστροφία
Duchenne ή ανήκει στην κατηγορία ατόμων ειδικών αναγκών
επειδή έχει κινητικά προβλήματα οφειλόμενα σε
αναπηρία άνω του 67%. Στις περιπτώσεις αυτές, για την
αποφυγή της υπέρβασης του ποσοστού μετεγγραφής,
μεταξύ υποψηφίων με τις ίδιες προϋποθέσεις λαμβάνεται
υπόψη ο μέσος όρος του οικογενειακού εισοδήματος ή,
αν υπάρχει ίσος μέσος όρος εισοδήματος, η συνολική
βαθμολογία που έχουν πετύχει οι υποψήφιοι στο Τμήμα
προέλευσης ή ο συνολικός αριθμός μορίων που συγκέντρωσαν
οι υποψήφιοι κατά την τελευταία συμμετοχή
τους στις εξετάσεις των μαθημάτων που εξετάζονται σε
εθνικό επίπεδο. Αν και η συνολική βαθμολογία είναι ίδια,
γίνεται κλήρωση μεταξύ των ισοδύναμων υποψηφίων από
τη Γενική Συνέλευση του Τμήματος υποδοχής.
Μεταξύ των όρων και των προϋποθέσεων που καθορίζονται
με την κοινή υπουργική απόφαση περιλαμβάνεται
ιδίως η συγκρότηση των αρμόδιων υγειονομικών επιτροπών
που θα βεβαιώνουν τη συνδρομή των λόγων μετεγγραφής
της παρούσας παραγράφου, καθώς και των αρμοδιοτήτων
τους να ζητούν από τους υποψήφιους για μετεγγραφή
φοιτητές ή σπουδαστές να προσκομίζουν το
κατά περίπτωση κατάλληλο αποδεικτικό υλικό και να υποβάλλονται,
σε πανεπιστημιακό ή κρατικό νοσηλευτικό
ίδρυμα, στις απαιτούμενες ιατρικές εξετάσεις που θα πιστοποιούν
την ασθένεια από την οποία πάσχουν, τηρουμένων
των διατάξεων για την προστασία των δεδομένων
προσωπικού χαρακτήρα.
7. α) Η αίτηση μετεγγραφής υποβάλλεται από τον
ενδιαφερόμενο φοιτητή ή σπουδαστή ηλεκτρονικά, μετά
την εγγραφή του στο Τμήμα προέλευσης, σε ειδικά ανεπτυγμένο
για τις μετεγγραφές πληροφοριακό σύστημα,
με την επιφύλαξη των οριζομένων στην υπουργική
απόφαση της περίπτωσης δ΄. Η αίτηση αυτή επέχει τη
μορφή υπεύθυνης δήλωσης (ν. 1599/1986, ΦΕΚ 75 Α΄)
του ενδιαφερομένου για την ακρίβεια των δηλούμενων
στοιχείων. Μέσα σε επτά ημέρες από τη λήξη της ημερομηνίας
υποβολής των αιτήσεων οι ενδιαφερόμενοι
ειδοποιούνται για το αποτέλεσμα της αίτησής τους
μέσω ηλεκτρονικού εγγράφου.
β) Οι φοιτητές και σπουδαστές των οποίων οι αιτήσεις
έχουν γίνει δεκτές υποβάλλουν ακολούθως στο Τμήμα
υποδοχής τα πρωτότυπα όλων των απαιτούμενων
κατά περίπτωση δικαιολογητικών για την απόδειξη των
προϋποθέσεων μετεγγραφής, τα οποία ορίζονται με την
απόφαση της περίπτωσης δ΄, με βάση τη δήλωση που
έχουν κάνει στο πληροφοριακό σύστημα, καθώς και το
ηλεκτρονικό έγγραφο που τους έχει αποσταλεί.
γ) Αν υποβληθούν ανακριβή, ψευδή ή πλαστά δικαιολογητικά
ή αναληθής υπεύθυνη δήλωση, η μετεγγραφή
ανακαλείται υποχρεωτικά με απόφαση της Γενικής
Συνέλευσης του Τμήματος υποδοχής και ο φοιτητής ή
σπουδαστής διαγράφεται από τα μητρώα του Τμήματος
υποδοχής. Με απόφαση του Υπουργού Παιδείας, Δια
Βίου Μάθησης και Θρησκευμάτων, που δημοσιεύεται
στην Εφημερίδα της Κυβερνήσεως, καθορίζονται το αρμόδιο
όργανο και η διαδικασία επιβολής των κυρώσεων
οι οποίες, εφόσον αποδειχθεί υπαιτιότητα, αποκλείουν
την επανεγγραφή του υπεύθυνου φοιτητή ή σπουδαστή
στο Τμήμα προέλευσης. Στο όργανο αυτό μετέχει ένας
τουλάχιστον δικαστικός λειτουργός.
δ) Με απόφαση του Υπουργού Παιδείας, Δια Βίου Μάθησης
και Θρησκευμάτων, που δημοσιεύεται στην Εφημερίδα
της Κυβερνήσεως, καθορίζονται οι περιπτώσεις
στις οποίες η υποβολή της αίτησης δεν γίνεται ηλεκτρονικά,
η διαδικασία της μη ηλεκτρονικής αίτησης, τα
απαιτούμενα κατά περίπτωση δικαιολογητικά, οι προθεσμίες
που αφορούν στην υποβολή των ηλεκτρονικών
αιτήσεων και των δικαιολογητικών, την εξέταση των
υποβληθέντων δικαιολογητικών, τη λήψη απόφασης από
τη Γενική Συνέλευση του Τμήματος υποδοχής, καθώς
και κάθε σχετικό θέμα.
8. Με απόφαση του Υπουργού Παιδείας, Δια Βίου
Μάθησης και Θρησκευμάτων, που δημοσιεύεται στην
Εφημερίδα της Κυβερνήσεως, καθορίζονται τα ποσοστά
μετεγγραφής των σπουδαστών κατά σύστημα εισαγωγής
στα Τ.Ε.Ι.. Σε κάθε περίπτωση τα ποσοστά
κάθε κατηγορίας μετεγγραφών στα Τ.Ε.Ι. του παρόντος
άρθρου ισχύουν και επί των θέσεων εισακτέων κατά
σύστημα εισαγωγής με κατώτατο όριο μία τουλάχιστον
θέση μετεγγραφής.
9. Τα απαιτούμενα για τη μετεγγραφή δικαιολογητικά
υποβάλλονται στο Τμήμα υποδοχής από 1 Νοεμβρίου
έως 15 Νοεμβρίου κάθε ακαδημαϊκού έτους, οι δε αιτήσεις
εξετάζονται το αργότερο μέσα σε σαράντα ημέρες
από τη λήξη της προθεσμίας. Για το ακαδημαϊκό έτος
2004-2005 η προθεσμία υποβολής των αιτήσεων λήγει
στις 30 Νοεμβρίου 2004.
Η προθεσμία υποβολής των δικαιολογητικών για τους
υποψήφιους για μετεγγραφή σπουδαστές T.E.I. που εγγράφονται
στο Τμήμα προέλευσης κατά το εαρινό εξάμηνο
ορίζεται από 1 Απριλίου έως 15 Απριλίου κάθε ακαδημαϊκού
έτους.
10. Οι μετεγγραφές πραγματοποιούνται με απόφαση της
Γενικής Συνελεύσεως του Τμήματος υποδοχής. Με την
απόφαση της Γενικής Συνελεύσεως οι υποψήφιοι που μετεγγράφονται
απαλλάσσονται από την εξέταση σε μαθήματα
ή ασκήσεις που εξετάστηκαν με επιτυχία στο Τμήμα
προέλευσης. Με την ίδια απόφαση οι μετεγγραφόμενοι
φοιτητές ή σπουδαστές υποχρεώνονται να εξεταστούν σε
μαθήματα ή ασκήσεις, τα οποία σύμφωνα με το πρόγραμμα
σπουδών του Τμήματος υποδοχής κρίνεται ότι δεν διδάχθηκαν
πλήρως ή επαρκώς στο Τμήμα προέλευσης.
11. Κατάλογος με τις μετεγγραφές που πραγματοποιήθηκαν
και την αντιστοιχία των Τμημάτων προέλευσης και
υποδοχής αναρτάται στον πίνακα ανακοινώσεων του
Τμήματος προέλευσης και του Τμήματος υποδοχής και
κοινοποιείται μέχρι 31 Μαρτίου κάθε ακαδημαϊκού έτους
από το Τμήμα υποδοχής στο Πρυτανικό Συμβούλιο του
Α.Ε.Ι. ή στο Συμβούλιο του Τ.Ε.Ι. και μέσω αυτών στο
Υπουργείο Εθνικής Παιδείας και Θρησκευμάτων για έλεγχο
νομιμότητας.
Ο αντίστοιχος κατάλογος των μετεγγραφόμενων κατά
το εαρινό εξάμηνο σπουδαστών Τ.Ε.Ι. κοινοποιείται μέχρι
31 Ιουλίου κάθε ακαδημαικού έτους. Αν διαπιστωθεί ότι
πραγματοποιήθηκε μετεγγραφή χωρίς να συντρέχουν οι
νόμιμες προϋποθέσεις ή καθ´ υπέρβαση του προβλεπόμενου
ποσοστού ή χωρίς να υφίσταται αντιστοιχία μεταξύ
των Τμημάτων προέλευσης και υποδοχής που δεν οφείλεται
σε υποβολή ανακριβών, ψευδών ή πλαστών δικαιολογητικών
ή αναληθούς υπεύθυνης δηλώσεως εκ μέρους
του ενδιαφερομένου, η αναπεμπτική απόφαση του
Υπουργού Εθνικής Παιδείας και Θρησκευμάτων είναι δεσμευτική
για το Τμήμα υποδοχής. Στην περίπτωση αυτή η
μετεγγραφή ανακαλείται υποχρεωτικά με απόφαση της
Γενικής Συνελεύσεως του Τμήματος και ο μετεγγραφόμενος
φοιτητής ή σπουδαστής διαγράφεται από τα μητρώα
του Τμήματος υποδοχής και επανεγγράφεται στα
μητρώα του Τμήματος προέλευσης.
12. Αν δεν ορίζεται διαφορετικά στις διατάξεις του
παρόντος, υπέρβαση του ποσοστού των μετεγγραφών
δεν επιτρέπεται σε καμία απολύτως περίπτωση.
13. Το συνολικό ποσοστό των κάθε φύσεως μετεγγραφών
και κατατάξεων σε Τμήμα Πανεπιστημίου ή T.E.I,
σύμφωνα με τις διατάξεις του άρθρου 3 παρ. 1 του Ν.
1966/1991 (ΦΕΚ 147 Α´), δεν επιτρέπεται να υπερβαίνει το
15% του προβλεπόμενου αριθμού των εισακτέων σε κάθε
Τμήμα Πανεπιστημίου ή Τ.Ε.Ι. Ειδικά για τα Ιδρύματα του
Λεκανοπεδίου Αττικής και του Νομού Θεσσαλονίκης το
ποσοστό δεν επιτρέπεται να υπερβαίνει το 8%. Στα ποσοστά
αυτά δεν συμπεριλαμβάνονται οι περιπτώσεις που
περιλαμβάνονται στα εδάφια α´, β´, γ´, δ´ της παραγράφου
1, καθώς και το εδάφιο α´ της παραγράφου 5 του παρόντος
άρθρου.
14. Με αποφάσεις του Υπουργού Εθνικής Παιδείας και
Θρησκευμάτων καθορίζονται ειδικότερα θέματα και κάθε
άλλη λεπτομέρεια σχετική με την εφαρμογή των διατάξεων
του παρόντος άρθρου.
14. Οι διατάξεις του άρθρου 5 του Ν. 1674/1986 (ΦΕΚ
203 Α´), του άρθρου 2 της υπ´ αριθμ. Β3/2274/1987 υπουργικής
απόφασης (ΦΕΚ 346 Β´), του άρθρου 1 του Ν.
1865/1989 (ΦΕΚ 210 Α´), του άρθρου 2 του Ν. 1966/ 1991
(ΦΕΚ 147 Α´), του άρθρου 5 της υπ´ αριθμ. Φ252.25/
Β6/200 υπουργικής απόφασης (ΦΕΚ 473 Β´) και κάθε άλλη
αντίθετη διάταξη νόμου ή διάταξη που εκδόθηκε κατ´
εξουσιοδότηση νόμου σχετική με θέματα που ρυθμίζονται
από το παρόν άρθρο καταργούνται.
16. Οι μετεγγραφές φοιτητών και σπουδαστών εσωτερικού
του ακαδημαϊκού έτους 2003-2004, οι οποίες βρίσκονται
σε εξέλιξη, κατά το χρόνο δημοσίευσης του παρόντος
νόμου, ολοκληρώνονται με τις έως τώρα ισχύουσες
διατάξεις.

  
Άρθρο 2
Θέματα εκλογής ή εξέλιξης σε θέση
Καθηγητή Πανεπιστημίου
Η παράγραφος 5 περίπτωση iii του άρθρου 14 του
Ν. 1268/1982 (ΦΕΚ 87 Α´) αντικαθίσταται ως ακολούθως:
«iii. Διδακτική εμπειρία μεταπτυχιακών σπουδών συνιστάμενη
στη διδασκαλία επί τριετία, τουλάχιστον, σε μεταπτυχιακά
προγράμματα Πανεπιστημίων της χώρας ή της
αλλοδαπής ή η επίβλεψη, με την ιδιότητα του επιβλέποντος
μέλους Δ.Ε.Π., μίας τουλάχιστον διδακτορικής διατριβής
που έχει ολοκληρωθεί επιτυχώς, από την έναρξη
μέχρι την περαίωσή της ή η συμμετοχή σε τριμελείς συμβουλευτικές
επιτροπές δύο τουλάχιστον διδακτορικών
διατριβών που έχουν ολοκληρωθεί επιτυχώς, από την
έναρξη μέχρι την περαίωσή τους ή η διεύθυνση επί τριετία,
τουλάχιστον, αναγνωρισμένων, κατά την έννοια των
διατάξεων των νόμων 1514/1985 και 2913/2001, Ερευνητικών
Ινστιτούτων ή τριετής τουλάχιστον θητεία σε διευθυντική
θέση Διεθνών ή Ευρωπαϊκών Οργανισμών ή, προκειμένου
περί υποψηφίων καθηγητών των Ιατρικών Σχολών,
η κλινική ή κλινικοεργαστηριακή διεύθυνση επί πέντε
τουλάχιστον έτη σε Πανεπιστημιακά νοσοκομεία ή νοσοκομεία
του Ε.Σ.Υ.
Τα ανωτέρω δεν ισχύουν για τις περιπτώσεις που περιλαμβάνονται
στα Π.δ/τα 123/1984 (ΦΕΚ 39 Α´), 111/1994
(ΦΕΚ 84 Α´) και 390/1995 (ΦΕΚ 217 Α´).
Για την εκλογή θα συνεκτιμάται κατά πόσο το συνολικό
ερευνητικό έργο του υποψηφίου έχει αναγνωρισθεί διεθνώς
για τη συμβολή του στην πρόοδο της επιστήμης και
έχει χρησιμοποιηθεί και αναγνωρισθεί από άλλους ερευνητές.
Η παράγραφος 6 του άρθρου 45 του Ν. 1268/1982 καταργείται.
Η παρούσα ρύθμιση καταλαμβάνει και τις εκκρεμείς
διαδικασίες εκλογής ή εξέλιξης, για τις οποίες οι σχετικές
πράξεις έχουν αναπεμφθεί από το Υπουργείο Εθνικής
Παιδείας και Θρησκευμάτων στα Πανεπιστήμια, λόγω ελλείψεως
του αντίστοιχου προσόντος.»

  
Άρθρο 3
Διακοπή στρατιωτικής θητείας επιλέκτων
και διεθνών αθλητών
Επίλεκτοι και διεθνείς αθλητές, που τιμούν τη χώρα μας
με συμβόλαια που έχουν υπογράψει με ομάδες του εξωτερικού
κατά τη διάρκεια της στρατιωτικής τους θητείας,
δύνανται να διακόπτουν τη στρατιωτική τους θητεία και
να εκπληρώνουν το υπόλοιπο αυτής με τη λήξη του συμβολαίου
τους.

  
Άρθρο 4
Αναστολή λειτουργίας Τμημάτων Τ.Ε.Ι.
Με απόφαση του Υπουργού Εθνικής Παιδείας και Θρησκευμάτων
και ύστερα από πρόταση του Συμβουλίου
Τ.Ε.Ι. ή της Διοικούσας Επιτροπής Τ.Ε.Ι., όπου λειτουργεί,
δύναται να αναστέλλεται η εκπαιδευτική λειτουργία Τμημάτων
Τ.Ε.Ι., εφόσον ο αριθμός των εγγεγραμμένων φοιτητών
είναι μη επαρκής ή έχουν προκύψει άλλοι αντικειμενικοί
λόγοι αδυναμίας της λειτουργίας του Τμήματος.
Με την ίδια υπουργική απόφαση καθορίζονται ο χρόνος
αναστολής της εκπαιδευτικής λειτουργίας του Τμήματος,
τα θέματα μετεγγραφής των σπουδαστών, τα θέματα του
Εκπαιδευτικού και Διοικητικού Προσωπικού, ειδικότερα
θέματα και κάθε άλλη σχετική λεπτομέρεια.

  
Άρθρο 5
Το άρθρο 36 του Ν. 3259/2004 «Περαίωση εκκρεμών
φορολογικών υποθέσεων, ρύθμιση ληξιπρόθεσμων χρεών
και άλλες διατάξεις» (ΦΕΚ 149 Α´) τροποποιείται ως
εξής:
«Άρθρο 36
Μέχρι και την 28η Φεβρουαρίου 2005 απαγορεύονται οι
διαδικασίες και η λήψη μέτρων ατομικής ή συλλογικής
αναγκαστικής εκτέλεσης, συμπεριλαμβανομένων και των
ασφαλιστικών μέτρων, καθώς και των προσωρινών διαταγών,
εντός ή εκτός της χώρας, σε βάρος των Εταιρειών
«ΟΛΥΜΠΙΑΚΗ ΑΕΡΟΠΟΡΙΑ - ΥΠΗΡΕΣΙΕΣ Α.Ε.» και «ΟΛΥΜΠΙΑΚΗ
ΑΕΡΟΠΛΟΪΑ Α.Ε.» και οποιουδήποτε περιουσιακού
τους στοιχείου, ομοίως δε και κατά παντός παραρτήματος
τούτου, αναγκαίου ή πρόσφορου προς εξυπηρέτηση
αυτού ή των χρηστών του, οι δε τυχόν ανωτέρω εκκρεμείς
διαδικασίες, καθώς και οι συνέπειες των μέτρων
τούτων αναστέλλονται κατά το άνω διάστημα. Των ανωτέρω
περιορισμών εξαιρείται το Ελληνικό Δημόσιο.»

  
Άρθρο 6
Ισχύς
Η ισχύς του νόμου αυτού αρχίζει από τη δημοσίευσή
του στην Εφημερίδα της Κυβερνήσεως.
Παραγγέλλομε τη δημοσίευση του παρόντος στην Εφημερίδα
της Κυβερνήσεως και την εκτέλεσή του ως νόμου
του Κράτους.
Αθήνα, 1 Νοεμβρίου 2004

