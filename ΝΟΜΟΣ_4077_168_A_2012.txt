 Νόμος 4077 (ΦΕΚ 168/Τεύχος Α'/2012) 
			
  Μετάθεση χρόνου έναρξης ισχύος διατάξεων του
ν. 4055/2012 και άλλες διατάξεις.

  
Άρθρο 1
α. Η παράγραφος 21 του άρθρου 110 του ν. 4055/2012
(Α’ 51) αντικαθίσταται ως εξής:
«Οι διατάξεις των άρθρων 1, 4, 5, 17 και 20 ισχύουν από
την 1η Μαρτίου 2013 και η διάταξη του άρθρου 8 ισχύει
από τη 16η Σεπτεμβρίου 2012.»
β. Το εδάφιο ιστ’ της παραγράφου 1 του άρθρου 13
του ν. 4076/2012 (Α’ 159) διαγράφεται.

  
Άρθρο 2
1. Οι Αθλητικές Ανώνυμες Εταιρείες (Α.Α.Ε.) και τα
Τμήματα Αμειβομένων Αθλητών (Τ.Α.Α.) που δικαιούνται
συμμετοχής στα επαγγελματικά πρωταθλήματα,
αποκλειστικά για την αγωνιστική περίοδο 2012 − 2013,
μπορούν να προσκομίζουν φορολογική και ασφαλιστική
ενημερότητα στην Επιτροπή Επαγγελματικού Αθλητισμού
(Ε.Ε.Α.), κατά τα προβλεπόμενα στην παράγραφο
3 του άρθρου 77Α του ν. 2725/1999 (Α’ 121), όπως αυτός
ισχύει σήμερα, εντός προθεσμίας ενός μηνός από την
έναρξη του οικείου πρωταθλήματος.
2. Η ισχύς της διατάξεως της προηγούμενης παραγράφου
άρχεται από τις 23 Αυγούστου 2012.

  
Άρθρο 3
Η ισχύς του παρόντος νόμου αρχίζει από τη δημοσίευσή
του στην Εφημερίδα της Κυβερνήσεως εκτός αν
ορίζεται διαφορετικά στις επί μέρους διατάξεις.
Παραγγέλλομε τη δημοσίευση του παρόντος στην
Εφημερίδα της Κυβερνήσεως και την εκτέλεσή του ως
νόμου του Κράτους.
Αθήνα, 31 Aυγούστου 2012

