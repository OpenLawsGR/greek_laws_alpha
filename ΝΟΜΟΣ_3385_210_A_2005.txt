 Νόμος 3385 (ΦΕΚ 210/Τεύχος Α'/2005) 
			
  Ρυθμίσεις για την προώθηση της απασχόλησης, την ενίσχυση
της κοινωνικής συνοχής και άλλες διατάξεις.

  ΚΕΦΑΛΑΙΟ Α´
ΡΥΘΜΙΣΕΙΣ ΓΙΑ ΤΗΝ ΠΡΟΩΘΗΣΗ ΤΗΣ ΑΠΑΣΧΟΛΗΣΗΣ

Άρθρο 1
Χρονικά όρια εργασίας
Το άρθρο 4 του ν. 2874/2000 (ΦΕΚ 286 Α´) αντικαθίσταται
ως εξής:
«1. Σε επιχειρήσεις στις οποίες εφαρμόζεται συμβατικό
ωράριο εργασίας έως σαράντα (40) ώρες την εβδομάδα,
ο εργαζόμενος μπορεί να απασχολείται πέντε (5) επιπλέον
ώρες την εβδομάδα κατά την κρίση του εργοδότη (υπερεργασία).
Οι ώρες αυτές υπερεργασίας (41η, 42η, 43η,
44η, 45η ώρα) αμείβονται με το καταβαλλόμενο ωρομίσθιο
προσαυξημένο κατά 25% και δεν συνυπολογίζονται
στα επιτρεπόμενα, σύμφωνα με τις ισχύουσες διατάξεις,
όρια υπερωριακής απασχόλησης. Για όσους εργαζομένους
ισχύει σύστημα εργασίας έξι (6) εργάσιμων ημερών
την εβδομάδα η, σύμφωνα με το προηγούμενο εδάφιο,
υπερεργασία ανέρχεται σε οκτώ (8) ώρες την εβδομάδα
(από 41η έως 48η ώρα).
2. Η πέραν των σαράντα πέντε (45) ωρών την εβδομάδα
απασχόληση του μισθωτού στις επιχειρήσεις της παραγράφου
1 θεωρείται υπερωριακή απασχόληση ως προς
όλες τις νόμιμες συνέπειες, διατυπώσεις και διαδικασίες
έγκρισης. Για όσους εργαζομένους ισχύει σύστημα εργασίας
έξι (6) εργάσιμων ημερών την εβδομάδα, υπερωριακή
απασχόληση θεωρείται η εργασία πέραν των σαράντα
οκτώ (48) ωρών την εβδομάδα. Σε κάθε περίπτωση διατηρούνται
σε ισχύ οι ρυθμίσεις για το νόμιμο ημερήσιο ωράριο
εργασίας.
3. Μισθωτοί απασχολούμενοι υπερωριακά δικαιούνται
για κάθε ώρα νόμιμης υπερωρίας και μέχρι τη συμπλήρωση
εκατόν είκοσι (120) ωρών ετησίως αμοιβή ίση με το καταβαλλόμενο
ωρομίσθιο προσαυξημένο κατά 50%. Η
αμοιβή για την πέραν των εκατόν είκοσι (120) ωρών ετησίως
νόμιμη υπερωριακή απασχόληση είναι το καταβαλλόμενο
ωρομίσθιο προσαυξημένο κατά 75%.
4. Κάθε ώρα υπερωρίας, για την πραγματοποίηση της
οποίας δεν τηρούνται οι προβλεπόμενες από το νόμο διατυπώσεις
και διαδικασίες έγκρισης, χαρακτηρίζεται εφεξής
κατ' εξαίρεση υπερωρία.
5. Γιακάθεώρακατ'εξαίρεσηυπερωρίαςομισθωτόςδικαιούται
αποζημίωση ίση με το καταβαλλόμενο ωρομίσθιο
προσαυξημένο κατά 100%.»

Άρθρο 2
Διευθέτηση του χρόνου εργασίας
Το άρθρο 41 του ν.1892/1990 (ΦΕΚ 101 Α´), όπως αντικαταστάθηκε
με το άρθρο 3 του ν.2639/1998 (ΦΕΚ 205 Α´)
και τροποποιήθηκε με το άρθρο 5 του ν.2874/2000 (ΦΕΚ
286 Α´), αντικαθίσταται ως εξής:
«1. Σε επιχειρήσεις στις οποίες εφαρμόζεται συμβατικό
ωράριο εργασίας έως σαράντα (40) ωρών εβδομαδιαίως,
επιτρέπεται για μία χρονική περίοδο (περίοδος αυξημένης
απασχόλησης) ο εργαζόμενος να απασχολείται δύο
(2) ώρες την ημέρα επιπλέον των οκτώ (8) ωρών, υπό την
προϋπόθεση ότι οι επιπλέον των σαράντα (40) (ή του μικρότερου
συμβατικού ωραρίου) ώρες εργασίας την
εβδομάδα αφαιρούνται από τις ώρες εργασίας μιας άλλης
χρονικής περιόδου (περίοδος μειωμένης απασχόλησης).
Αντί της παραπάνω μειώσεως των ωρών εργασίας,
επιτρέπεται να χορηγείται στον εργαζόμενο ανάλογη
ημερήσια ανάπαυση (ρεπό) ή συνδυασμός μειωμένων
ωρών και ημερών αναπαύσεως. Το χρονικό διάστημα των
περιόδων αυξημένης και μειωμένης απασχόλησης δεν
υπερβαίνει συνολικά τους τέσσερις (4) μήνες κατά ημερολογιακό
έτος (περίοδος αναφοράς).
Η σύμφωνα με τα προηγούμενα εδάφια επιπλέον απασχόληση
παρέχεται από τον εργαζόμενο υπό τις προϋποθέσεις
της παραγράφου 6α, εφόσον η επιχείρηση εμφανίζει
σώρευση εργασίας που οφείλεται είτε στη φύση, στο
είδος ή στο αντικείμενο των εργασιών της είτε σε ασυνήθεις
ή απρόβλεπτους λόγους.
Ο εργαζόμενος έχει δικαίωμα να αρνηθεί την παροχή
της επιπλέον αυτής εργασίας, αν δεν είναι σε θέση να την
εκτελέσει και η άρνησή του δεν είναι αντίθετη με την καλή
πίστη (659 ΑΚ). Η άρνηση του εργαζομένου να παράσχει
την επιπλέον εργασία δεν συνιστά λόγο καταγγελίας της
σύμβασης εργασίας του.
Οι κείμενες προστατευτικές διατάξεις για το χρόνο υποχρεωτικής
ανάπαυσης των εργαζομένων έχουν πλήρη
εφαρμογή και κατά την περίοδο της αυξημένης απασχόλησης.
Κατά τη διευθέτηση ο μέσος όρος των ωρών εβδομαδιαίας
εργασίας κατά την περίοδο του τετραμήνου (περίοδος
αναφοράς), μη συμπεριλαμβανομένης της υπερεργασίας
και των νόμιμων υπερωριών της περιόδου μειωμένης
απασχόλησης, παραμένει στις σαράντα (40)
ώρες ή, εάν εφαρμόζεται μικρότερο συμβατικό ωράριο,
παραμένει στον αριθμό ωρών του μικρότερου αυτού
ωραρίου, ενώ, συμπεριλαμβανομένων των ανωτέρω
ωρών υπερεργασίας και νόμιμων υπερωριών, δεν επιτρέπεται
να υπερβαίνει τις σαράντα οκτώ (48) ώρες.
2. Σε επιχειρήσεις στις οποίες εφαρμόζεται συμβατικό
ωράριο εργασίας έως σαράντα (40) ωρών εβδομαδιαίως,
εφόσον η επιχείρηση εμφανίζει σώρευση εργασίας που
οφείλεται είτε στη φύση, στο είδος ή στο αντικείμενο των
εργασιών της είτε σε ασυνήθεις ή απρόβλεπτους λόγους,
επιτρέπεται, αντί της κατά την προηγούμενη παράγραφο
διευθέτησης, να συμφωνείται, υπό τις προϋποθέσεις της
παραγράφου 6β, ότι μέχρι διακόσιες πενήντα έξι (256)
ώρες εργασίας από το συνολικό χρόνο απασχόλησης
εντός ενός (1) ημερολογιακού έτους, κατανέμονται με
αυξημένο αριθμό ωρών σε ορισμένες χρονικές περιόδους,
που δεν μπορούν να υπερβαίνουν τις τριάντα δύο
(32) εβδομάδες ετησίως και με αντιστοίχως μειωμένο
αριθμό ωρών κατά το λοιπό διάστημα του ημερολογιακού
έτους.
Ο εργαζόμενος έχει δικαίωμα να αρνηθεί την παροχή
της επιπλέον αυτής εργασίας, αν δεν είναι σε θέση να την
εκτελέσει και η άρνησή του δεν είναι αντίθετη με την καλή
πίστη (659 ΑΚ). Η άρνηση του εργαζομένου να παράσχει
την επιπλέον εργασία δεν συνιστά λόγο καταγγελίας της
σύμβασης εργασίας του.
Οι κείμενες προστατευτικές διατάξεις για το χρόνο υποχρεωτικής
ανάπαυσης των εργαζομένων πρέπει να τηρούνται
και κατά την περίοδο της αυξημένης απασχόλησης.
Κατά τη διευθέτηση ο μέσος όρος των ωρών εβδομαδιαίας
εργασίας ετησίως (περίοδος αναφοράς), μη
συμπεριλαμβανομένης της υπερεργασίας και των νόμιμων
υπερωριών της περιόδου μειωμένης απασχόλησης,
παραμένει στις σαράντα (40) ώρες ή, εάν εφαρμόζεται μικρότερο
συμβατικό ωράριο, παραμένει στον αριθμό
ωρών του μικρότερου αυτού ωραρίου, ενώ συμπεριλαμβανομένων
των ανωτέρω ωρών υπερεργασίας και νόμιμων
υπερωριών, δεν επιτρέπεται να υπερβαίνει τις σαράντα
οκτώ (48) ώρες.
3. Κατά τη διευθέτηση του χρόνου εργασίας της προηγούμενης
παραγράφου επιτρέπεται να χορηγείται στον
εργαζόμενο, αντί μειώσεως των ωρών εργασίας, προς
αντιστάθμιση των πρόσθετων ωρών που εργάσθηκε κατά
την περίοδο αυξημένου ωραρίου, ανάλογη ημερήσια
ανάπαυση (ρεπό) ή ανάλογη προσαύξηση της ετήσιας
άδειας με αποδοχές ή συνδυασμός μειωμένων ωρών και
ημερών αναπαύσεως ή ημερών αδείας.
4. Η καταβαλλόμενη αμοιβή κατά το χρονικό διάστημα
της διευθέτησης των παραγράφων 1 και 2 είναι ίση με την
αμοιβή για εργασία σαράντα (40) ωρών εβδομαδιαίως,
εφόσον στην επιχείρηση ισχύει εβδομαδιαίο ωράριο σαράντα
(40) ωρών. Αν στην επιχείρηση ισχύει εβδομαδιαίο
ωράριο μικρότερο των σαράντα (40) ωρών, η καταβαλλόμενη
κατά το χρονικό διάστημα της διευθέτησης αμοιβή
είναι ίση με την αμοιβή που προβλέπεται για το εβδομαδιαίο
αυτό ωράριο.
5. α. Κατά την περίοδο της αυξημένης απασχόλησης
των παραγράφων 1 και 2 η ημερήσια απασχόληση του εργαζομένου
δεν επιτρέπεται να υπερβαίνει τις δέκα (10)
ώρες. Στις υπερβάσεις του νόμιμου ημερήσιου ωραρίου
μέχρι το ανώτατο όριο των δέκα (10) ωρών, καθώς και
στις υπερβάσεις των σαράντα (40) ωρών εβδομαδιαίως
δεν εφαρμόζονται οι διατάξεις του άρθρου 1 του παρόντος
νόμου.
β. Κατά την περίοδο της μειωμένης απασχόλησης των
παραγράφων 1 και 2, η υπέρβαση του συμφωνηθέντος
μειωμένου εβδομαδιαίου ωραρίου, η οποία επιτρέπεται
κατ' εξαίρεση, αντιμετωπίζεται ως εξής:
Οι πρώτες πέντε (5) ώρες υπερβάσεως για τους απασχολουμένους
με το σύστημα της πενθήμερης εβδομαδιαίας
εργασίας και οι πρώτες οκτώ (8) ώρες υπερβάσεως
για τους απασχολουμένους με το σύστημα της εξαήμερης
εβδομαδιαίας εργασίας θεωρούνται υπερεργασία
και αμείβονται με το καταβαλλόμενο ωρομίσθιο προσαυξημένο
κατά 30%.
Οι ώρες υπερβάσεως πέραν των πέντε (5) πρώτων ή των
οκτώ (8) πρώτων, σύμφωνα με το προηγούμενο εδάφιο,
θεωρούνται ώρες υπερωρίας. Εφόσον τηρηθούν οι προϋποθέσεις
νομιμότητας των υπερωριών, κάθε ώρα υπερβάσεως
πέραν των πέντε (5) ή οκτώ (8) πρώτων ωρών
αποτελεί νόμιμη υπερωρία και αμείβεται με το καταβαλλόμενο
ωρομίσθιο προσαυξημένο κατά 75%, άλλως αποτελεί
κατ' εξαίρεση υπερωρία και αποζημιώνεται με το καταβαλλόμενο
ωρομίσθιο προσαυξημένο κατά 100%.
6. α. Η διευθέτηση του χρόνου εργασίας της παραγράφου
1 συμφωνείται με πρακτικό συμφωνίας που καταρτίζεται
μεταξύ του εργοδότη και της πλέον αντιπροσωπευτικής
επιχειρησιακής συνδικαλιστικής οργάνωσης των
εργαζομένων, μετά από διαβούλευσή τους. Αν στην επιχείρηση
δεν έχει συσταθεί ή δεν λειτουργεί επιχειρησιακή
συνδικαλιστική οργάνωση, η συμφωνία για τη διευθέτηση
του χρόνου εργασίας καταρτίζεται μεταξύ του εργοδότη
και του συμβουλίου εργαζομένων, μετά από
διαβούλευσή τους. Η συμφωνία κατατίθεται στην τοπική
Επιθεώρηση Εργασίας και δεσμεύει το σύνολο των εργαζομένων
της επιχείρησης. Σε επιχειρήσεις στις οποίες δεν
υπάρχει συνδικαλιστική οργάνωση ή συμβούλιο εργαζομένων
ή ένωση προσώπων του άρθρου 1 παράγραφος 3
του ν. 1264/1982 (ΦΕΚ 78 Α´), είτε γιατί δεν συντρέχουν οι
νόμιμες προϋποθέσεις για τη σύστασή τους είτε για οποιονδήποτε
άλλο λόγο, η διευθέτηση του χρόνου εργασίας
είναι δυνατόν να εφαρμοστεί κατόπιν κοινού σχετικού εγγράφου
αιτήματος του συνόλου των εργαζομένων της
επιχείρησης που αφορά η διευθέτηση και του εργοδότη.
Το κοινό αίτημα υποβάλλεται προς επικύρωση από τα ενδιαφερόμενα
μέρη στην αρμόδια Επιτροπή Διευθέτησης
του Χρόνου Εργασίας. Η Επιτροπή επικυρώνει το σχετικό
αίτημα εντός προθεσμίας τριών (3) εργάσιμων ημερών.
Από της επικυρώσεώς του το σύστημα διευθέτησης δεσμεύει
το σύνολο των εργαζομένων της επιχείρησης που
αφορά η διευθέτηση.
Σε περίπτωση αποτυχίας των διαπραγματεύσεων προς
σύναψη συμφωνίας για τη διευθέτηση του χρόνου εργασίας
ή μη υποβολής κοινού σχετικού αιτήματος, από
πλευράς εργαζομένων και εργοδότη, υποβάλλεται από
τον εργοδότη σχετική αίτηση στην Επιτροπή Διευθέτησης
του Χρόνου Εργασίας της παραγράφου 11 (εφεξής
Επιτροπή). Η Επιτροπή αποφασίζει επί της αιτήσεως μέσα
σε προθεσμία τριών (3) εργάσιμων ημερών.
Στην αίτηση του εργοδότη εκτίθενται υποχρεωτικά οι
λόγοι που επιβάλλουν τη διευθέτηση, η χρονική περίοδος
στην οποία κατανέμονται οι προς διευθέτηση ώρες εργασίας,
ο αριθμός των ωρών εργασίας που πρόκειται να διευθετηθούν
ανά εργαζόμενο, ο τρόπος κατά τον οποίο η
επιχείρηση αντισταθμίζει τις διευθετούμενες ώρες εργασίας,
καθώς και το γεγονός ότι απέτυχαν οι διαπραγματεύσεις
προς σύναψη συμφωνίας για τη διευθέτηση.
Οι διαπραγματεύσεις θεωρείται ότι απέτυχαν, αν μετά
δεκαήμερο από τη γραπτή πρόταση του εργοδότη τα μέρη
δεν κατέληξαν σε συμφωνία.
Αντίγραφο της αιτήσεως του εργοδότη κοινοποιείται
κατά την ημέρα της υποβολής της και στην πλέον αντιπροσωπευτική
συνδικαλιστική οργάνωση της επιχείρησης
ή στο συμβούλιο εργαζομένων, καθώς και στο τοπικό
εργατικό κέντρο. Η πλέον αντιπροσωπευτική συνδικαλιστική
οργάνωση ή το συμβούλιο εργαζομένων, καθώς και
το Εργατικό Κέντρο μπορούν να υποβάλουν στην αρμόδια
Επιτροπή υπόμνημα με τις θέσεις τους αναφορικά με
την αιτούμενη διευθέτηση.
Η απόφαση της Επιτροπής που κάνει δεκτή την αίτηση
του εργοδότη κατατίθεται στην τοπική Επιθεώρηση Εργασίας
και δεσμεύει το σύνολο των εργαζομένων της επιχείρησης.
β. Η διευθέτηση του χρόνου εργασίας της παραγράφου
2 συμφωνείται με πρακτικό συμφωνίας, που καταρτίζεται
μεταξύ του εργοδότη και της πλέον αντιπροσωπευτικής
επιχειρησιακής συνδικαλιστικής οργάνωσης των εργαζομένων,
μετά από διαβούλευσή τους. Αν στην επιχείρηση
δεν έχει συσταθεί ή δεν λειτουργεί επιχειρησιακή συνδικαλιστική
οργάνωση, τότε η συμφωνία για τη διευθέτηση
του χρόνου εργασίας καταρτίζεται μεταξύ του εργοδότη
καιτουσυμβουλίουεργαζομένων,μετάαπόδιαβούλευση.
ΗσυμφωνίακατατίθεταιστηντοπικήΕπιθεώρησηΕργασίας
και δεσμεύει το σύνολο των εργαζομένων της επιχείρησης.
7. Διαφορές που προκύπτουν κατά την εφαρμογή της
διευθέτησης των παραγράφων 1 και 2 επιλύονται από την
κατά τόπο αρμόδια Επιθεώρηση Εργασίας, αφού ακουσθούν
οι απόψεις και των δύο πλευρών.
8. Σε κάθε Επιθεώρηση Εργασίας τηρείται ειδικό βιβλίο,
στο οποίο καταχωρούνται οι διευθετήσεις του χρόνου
εργασίας που ισχύουν στην περιφέρεια της αρμοδιότητάς
της.
9. Αν για οποιονδήποτε λόγο, ιδίως εξαιτίας παραίτησηςήαπόλυσηςτουεργαζομένου,δενεφαρμόζεταιήδεν
ολοκληρώνεται η διευθέτηση του χρόνου εργασίας σύμφωνα
με τον παρόντα νόμο, έχουν πλήρη εφαρμογή όλες
οι προστατευτικές διατάξεις που καθορίζουν τις συνέπειες
της υπερβάσεως του ημερήσιου και εβδομαδιαίου
ωραρίου εργασίας.
10. Οι διατάξεις του παρόντος άρθρου εφαρμόζονται
αναλόγως και για: α) εποχιακές επιχειρήσεις και β) εργαζομένους
με σύμβαση εργασίας διάρκειας μικρότερης
του ενός (1) έτους.
11. Συνιστάται σε κάθε νομό Επιτροπή Διευθέτησης του
Χρόνου Εργασίας διετούς θητείας, η οποία αποτελείται
από:
α) Έναν Κοινωνικό Επιθεωρητή ως Πρόεδρο, που αναπληρώνεται
από ομοιόβαθμό του.
β) Δύο εκπροσώπους των εργαζομένων που υποδεικνύονται
στον Υπουργό Απασχόλησης και Κοινωνικής
Προστασίας μαζί με τους αναπληρωτές τους από το τοπικό
Εργατικό Κέντρο, το αργότερο έως την 15η Νοεμβρίου
του έτους που προηγείται της συγκρότησης της Επιτροπής,
αρχής γενομένης από το έτος 2005.
γ) Δύο εκπροσώπους των εργοδοτών που υποδεικνύονται
στον Υπουργό Απασχόλησης και Κοινωνικής Προστασίας
μαζί με τους αναπληρωτές τους από τις οικείες
τοπικές Εργοδοτικές Οργανώσεις το αργότερο έως την
15η Νοεμβρίου του έτους που προηγείται της συγκρότησης
της Επιτροπής, αρχής γενομένης από το έτος 2005.
Ειδικά για το Νομό Αττικής συνιστώνται τέσσερις (4)
Επιτροπές.
Μέχρι την 15η Οκτωβρίου του έτους που προηγείται της
συγκρότησης της Επιτροπής, αρχής γενομένης από το
έτος 2005, η αρμόδια Διεύθυνση του Υπουργείου Απασχόλησης
και Κοινωνικής Προστασίας προσκαλεί με συστημένη
επιστολή τα οικεία Εργατικά Κέντρα και τις οικείες
Εργοδοτικές Οργανώσεις να υποδείξουν τους εκπροσώπους
τους μαζί με τους αναπληρωτές τους για τη
συγκρότηση των Επιτροπών Διευθέτησης του Χρόνου
Εργασίας.
Η Επιτροπή συγκροτείται με απόφαση του Υπουργού
Απασχόλησης και Κοινωνικής Προστασίας, η οποία δημοσιεύεται
στο Φύλλο Εφημερίδας της Κυβερνήσεως το αργότερο
έως την 15η Ιανουαρίου του έτους συγκρότησης
της Επιτροπής, αρχής γενομένης από το έτος 2006.
12. Με απόφαση του Υπουργού Απασχόλησης και Κοινωνικής
Προστασίας ρυθμίζονται ο τρόπος και η διαδικασία
λειτουργίας της Επιτροπής, οι διαδικασίες εκπροσώπησης,
ο τρόπος κατάθεσης των συμφωνιών διευθέτησης,
η επιβολή κυρώσεων σε περίπτωση μη τήρησης
αυτών, η τηρούμενη διαδικασία, καθώς και κάθε άλλο συναφές
θέμα ή αναγκαία λεπτομέρεια για την εφαρμογή
του άρθρου αυτού.
13. Με τις διατάξεις του παρόντος άρθρου δεν θίγονται
οι σχετικές ρυθμίσεις του ν. 2602/1998 (ΦΕΚ 83 Α´) ή άλλων
ειδικών νόμων, που αποσκοπούν στην εξυγίανση φορέων
του ευρύτερου δημόσιου τομέα.»

Άρθρο 3
Υποβολή συμπληρωματικών πινάκων
προσωπικού - Κυρώσεις
1. Η παρ. 5 του άρθρου 16 του ν. 2874/2000 (ΦΕΚ 286 Α´)
τροποποιείται ως ακολούθως:
«5. Σε περίπτωση αλλαγής της νομικής εκπροσώπησης
της επιχείρησης ή εκμετάλλευσης ή σε περίπτωση προσλήψεως
νέων εργαζομένων, ο εργοδότης υποχρεούται
να καταθέσει συμπληρωματικούς πίνακες προσωπικού
μόνο ως προς τα νέα στοιχεία, κατά περίπτωση, εντός δεκαπέντε
(15) ημερών από της επελεύσεως της μεταβολής.
Σε περίπτωση αλλαγής ή τροποποίησης του ωραρίου ή
της οργάνωσης του χρόνου εργασίας, ο εργοδότης υποχρεούται
να καταθέτει με οποιονδήποτε τρόπο συμπληρωματικούς
πίνακες προσωπικού μόνο ως προς τις μεταβολές
αυτές το αργότερο έως και δύο (2) ημέρες από την
ημέρα αλλαγής του ωραρίου ή της οργάνωσης του χρόνου
εργασίας.»
2. Το άρθρο 17 του ν.2639/1998 (ΦΕΚ 205 Α´) τροποποιείται
ως ακολούθως:
«1. Κάθε εργοδότης, που παραβαίνει τις διατάξεις της
εργατικής νομοθεσίας, που αφορούν στους όρους και τις
συνθήκες εργασίας και συγκεκριμένα τα χρονικά όρια εργασίας
ή την αμοιβή ή την ασφάλεια και την υγεία των εργαζομένων,
τιμωρείται με ποινή φυλάκισης τουλάχιστον
έξι (6) μηνών ή με χρηματική ποινή τουλάχιστον εννιακοσίων
(900) ευρώ ή και με τις δύο αυτές ποινές.
2. Ειδικέςδιατάξειςτηςεργατικήςνομοθεσίαςπουπροβλέπουν
βαρύτερη ποινική μεταχείριση εξακολουθούν να
ισχύουν.»
3. Το άρθρο 4 του ν. 3227/2004 (ΦΕΚ 31 Α´) τροποποιείται
ως ακολούθως:
«Η περίπτωση α´ της παρ. 1 του άρθρου 16 του ν. 2639/
1998 (ΦΕΚ 205 Α´) και η περίπτωση α´ της παρ. 1 του άρθρου
24 του ν. 2224/1994 (ΦΕΚ 112 Α´) αντικαθίστανται ως
ακολούθως:
α. Πρόστιμο για καθεμία παράβαση, από χίλια (1.000)
ευρώ μέχρι τριάντα χιλιάδες (30.000) ευρώ.»

  ΚΕΦΑΛΑΙΟ Β´
ΑΣΦΑΛΙΣΤΙΚΕΣ ΡΥΘΜΙΣΕΙΣ ΓΙΑ ΤΗΝ ΕΝΙΣΧΥΣΗ
ΤΗΣ ΚΟΙΝΩΝΙΚΗΣ ΣΥΝΟΧΗΣ

Άρθρο 4
Σύνταξη λόγω θανάτου
Το άρθρο 62 του ν. 2676/1999 (ΦΕΚ 1 Α´) αντικαθίσταται
ως εξής:
«1. α. Σε περίπτωση θανάτου ασφαλισμένου ή συνταξιούχου
ασφαλιστικού οργανισμού κύριας ή επικουρικής
ασφάλισης αρμοδιότητας Υπουργείου Απασχόλησης και
Κοινωνικής Προστασίας, στον επιζώντα των συζύγων,
που θεμελιώνει συνταξιοδοτικό δικαίωμα λόγω θανάτου
σύμφωνα με τις γενικές ή καταστατικές διατάξεις του κάθε
οργανισμού, καταβάλλεται η σύνταξη, εφόσον δεν εργάζεται
ή δεν απασχολείται ή δεν λαμβάνει σύνταξη από
οποιονδήποτε ασφαλιστικό οργανισμό ή το Δημόσιο.
β. Στην περίπτωση που ο επιζών των συζύγων εργάζεται
ή απασχολείται ή λαμβάνει σύνταξη από οποιονδήποτε
ασφαλιστικό οργανισμό ή το Δημόσιο, η σύνταξη περιορίζεται
στο 50% της σύνταξης λόγω θανάτου έως τη συμπλήρωση
του 65ου έτους. Μετά τη συμπλήρωση του
ορίου αυτού ο επιζών σύζυγος λαμβάνει το 70% της σύνταξης
αυτής.
γ. Εάν ο επιζών των συζύγων, κατά την ημερομηνία θανάτου,
είναι ανάπηρος σωματικά ή πνευματικά σε ποσοστό
67% και άνω, λαμβάνει ολόκληρη τη σύνταξη, για όσο
χρονικό διάστημα διαρκεί η αναπηρία του, ανεξαρτήτως
άλλων προϋποθέσεων.
δ. Στην περίπτωση που ο επιζών των συζύγων λαμβάνει
και σύνταξη από ίδιο δικαίωμα ή περισσότερες της μίας
συντάξεις λόγω θανάτου, κύριες ή επικουρικές, ο περιορισμός
του ποσού της σύνταξης που προβλέπεται στην
παράγραφο αυτή γίνεται σε μία από τις κύριες, καθώς και
μία από τις επικουρικές συντάξεις της επιλογής του.
2. Εάν ο θανών καταλείπει τέκνα ανάπηρα ή ανήλικα ή
σπουδάζοντα σε ανώτερες ή ανώτατες σχολές και μέχρι
του 24ου έτους της ηλικίας τους, που δικαιούνται σύνταξη
σύμφωνα με τις γενικές ή καταστατικές διατάξεις κάθε
Ασφαλιστικού Οργανισμού, το υπόλοιπο της σύνταξης
του επιζώντα των συζύγων, σε περίπτωση που καταβάλλεται
μειωμένη, επιμερίζεται στα τέκνα σε ίσα μέρη.
Ο κατά τα ανωτέρω επιμερισμός χωρεί και στην περίπτωση
που η σύνταξη του επιζώντα που καταβάλλεται
από τους Ασφαλιστικούς Οργανισμούς αρμοδιότητας
Υπουργείου Απασχόλησης και Κοινωνικής Προστασίας
αναστέλλεται κατ' εφαρμογή των διατάξεων της παρ. 2
του άρθρου 6 του ν.1379/1983 (ΦΕΚ 101 Α´), όπως κάθε
φορά ισχύουν ή μειώνεται σύμφωνα με τις διατάξεις της
παρ.14 του άρθρου 8 του ν. 2592/1998 (ΦΕΚ 57 Α´), όπως
ισχύουν. Ποσά συντάξεων που μέχρι την ημερομηνία
ισχύος του παρόντος άρθρου έχουν ήδη καταβληθεί από
τον κατά τα ανωτέρω επιμερισμό θεωρείται ότι καλώς κατεβλήθησαν
και δεν αναζητούνται.
3. Δεν καταλαμβάνονται από τις ανωτέρω ρυθμίσεις όσοι
λαμβάνουνπολεμικήσύνταξηαπόίδιοδικαίωμα,καθώςκαι
όσοι λαμβάνουν σύνταξη με βάση τις διατάξεις των νόμων
1897/1990(ΦΕΚ120Α´)και1977/1991(ΦΕΚ185Α´).Επίσης
οι διατάξεις του παρόντος άρθρου δεν εφαρμόζονται σε
περίπτωση θανάτου ασφαλισμένου ή συνταξιούχου του
Ο.Γ.Α., ο οποίος λαμβάνει σύνταξη με βάση τις διατάξεις
του ν. 4169/1961 (ΦΕΚ 81 Α´), του ν.δ. 4575/ 1966 (ΦΕΚ 227
Α´), του ν.δ. 1390/ 1973 (ΦΕΚ 103 Α´), του ν. 1745/1987
(ΦΕΚ 234 Α´) και του ν. 2458/1997 (ΦΕΚ 15 Α´), καθώς και
στην περίπτωση που ο επιζών σύζυγος είναι ασφαλισμένος
ή συνταξιούχος του Ο.Γ.Α. και λαμβάνει σύνταξη σύμφωνα
με τις προαναφερόμενες διατάξεις.
4. Οι διατάξεις του άρθρου αυτού εφαρμόζονται στις
περιπτώσεις που ο θάνατος επέρχεται μετά την ημερομηνία
έναρξης ισχύος του παρόντος άρθρου. Εφαρμόζονται
επίσης και στις περιπτώσεις που ο θάνατος έχει ήδη
επέλθει, εφόσον κατά τις προϊσχύουσες διατάξεις η σύνταξη
στον επιζώντα των συζύγων έχει διακοπεί. Στην περίπτωση
αυτή τα οικονομικά αποτελέσματα επέρχονται
από την ημερομηνία υποβολής σχετικής αίτησης.
5. Διατάξεις που ρυθμίζουν το θέμα αυτό διαφορετικά
καταργούνται.»
Τυχόν ευνοϊκότερες ρυθμίσεις του άρθρου 62 του
ν.2676/1999 (ΦΕΚ 1 Α´) εξακολουθούν να ισχύουν.

Άρθρο 5
Εξαγορά χρόνου ασφάλισης για θεμελίωση
συνταξιοδοτικού δικαιώματος
1. Ασφαλισμένοι των οργανισμών κύριας και επικουρικήςασφάλισηςμισθωτών,αρμοδιότηταςτουΥπουργείου
Απασχόλησης και Κοινωνικής Προστασίας, που έχουν συμπληρώσει
σε έναν ή περισσότερους ασφαλιστικούς οργανισμούς
μισθωτών αθροιστικά τέσσερις χιλιάδες τριακόσιες
πενήντα (4.350) ημέρες, είναι άνω των 65 ετών για
τους άνδρες και 60 ετών για τις γυναίκες και δεν παίρνουν
ή δεν δικαιούνται σύνταξη από το Δημόσιο, Ν.Π.Δ.Δ.,
Ο.Τ.Α. ή άλλον οργανισμό ή κλάδο κύριας και επικουρικής
ασφάλισης αντίστοιχα, μπορούν να ζητήσουν την αναγνώριση
με εξαγορά του χρόνου ασφάλισης που υπολείπεται
για τη θεμελίωση δικαιώματος συνταξιοδότησης
λόγω γήρατος και μέχρι εκατόν πενήντα (150) ημέρες
ασφάλισης, σύμφωνα με τις διατάξεις της νομοθεσίας
του αρμόδιου οργανισμού.
Σε περίπτωση θανάτου του άμεσα ασφαλισμένου πριν
την υποβολή της αίτησης για σύνταξη γήρατος ή πριν την
εξόφληση του ποσού εξαγοράς, το δικαίωμα μπορεί να
ασκηθεί από τα δικαιοδόχα πρόσωπα με τις προϋποθέσεις
που αναφέρονται ανωτέρω και αφορούν τον άμεσα
ασφαλισμένο.
Δικαίωμα αναγνώρισης χρόνου ασφάλισης και μέχρι
πενήντα (50) ημέρες κατ' ανώτατο όριο παρέχεται και για
συμπλήρωση των κατ' ελάχιστο απαιτούμενων χρονικών
προϋποθέσεων συνταξιοδότησης λόγω αναπηρίας με ποσοστό
67% και άνω. Στην περίπτωση αυτή οι αναγνωριζόμενες
ημέρες συνυπολογίζονται και για τη συμπλήρωση
των ειδικών χρονικών προϋποθέσεων (ενεργού ασφαλιστικού
δεσμού), όπου αυτές απαιτούνται.
Τα δικαιοδόχα πρόσωπα μπορούν επίσης, σε περίπτωση
θανάτου ασφαλισμένου που δεν έχει πραγματοποιήσει
τις ελάχιστες προϋποθέσεις συνταξιοδότησης λόγω
θανάτου, να αναγνωρίσουν μέχρι και πενήντα (50) ημέρες
ασφάλισης για τη συμπλήρωσή τους. Στην περίπτωση αυτή
οι αναγνωριζόμενες ημέρες συνυπολογίζονται και για
τη συμπλήρωση των ειδικών χρονικών προϋποθέσεων,
όπου αυτές απαιτούνται.
2. Αρμόδιος οργανισμός για την αναγνώριση του χρόνου
είναι εκείνος στην ασφάλιση του οποίου έχει υπαχθεί
ο εργαζόμενος, αν έχει ασφαλιστεί σε ένα μόνο οργανισμό,
ή εκείνος στον οποίο έχει πραγματοποιήσει τον περισσότερο
χρόνο ασφάλισης κατά την ημερομηνία υποβολής
της αίτησης, αν έχει ασφαλιστεί σε περισσότερους
διαδοχικά οργανισμούς.
3. Το δικαίωμα που παρέχεται με τις πιο πάνω διατάξεις
ασκείται μόνο σε έναν οργανισμό κύριας ασφάλισης μισθωτών
και έναν οργανισμό επικουρικής ασφάλισης.
4. Στην περίπτωση διαδοχικής ασφάλισης, το ανωτέρω
δικαίωμα ασκείται με την προϋπόθεση ότι ο συνολικός
χρόνος ασφάλισης σε όλους τους οργανισμούς που
ασφαλίστηκε διαδοχικά ο ασφαλισμένος δεν επαρκεί για
τη θεμελίωση δικαιώματος σύνταξης γήρατος, σύμφωνα
με τις διατάξεις της νομοθεσίας οποιουδήποτε από τους
ασφαλιστικούς αυτούς οργανισμούς.
5. Όπου υπάρχει παράλληλη ασφάλιση το δικαίωμα αυτό
παρέχεται εφόσον ο ασφαλισμένος έχει διακόψει οριστικά
την απασχόληση και την ασφάλισή του και δεν θεμελιώνει
δικαίωμα για σύνταξη σε κανέναν από τους οργανισμούς
αυτούς.
6. Χρόνος ασφάλισης για την εφαρμογή των διατάξεων
του άρθρου αυτού είναι εκείνος που σύμφωνα με τις διατάξεις
της νομοθεσίας του κάθε οργανισμού λαμβάνεται
υπόψη για τη θεμελίωση συνταξιοδοτικού δικαιώματος.
7. Η εξαγορά του χρόνου αυτού που αναγνωρίζεται
σύμφωνα με τις προηγούμενες παραγράφους γίνεται ως
εξής:
Ασφαλισμένοι που ασκούν το δικαίωμα αναγνώρισης
στους οργανισμούς κύριας και επικουρικής ασφάλισης μισθωτών
καταβάλλουν το άθροισμα του ποσοστού εισφοράς
ασφαλισμένου και εργοδότη κλάδου σύνταξης που
ισχύει σε κάθε οργανισμό κατά την ημερομηνία υποβολής
της αίτησης και που δεν μπορεί να είναι κατώτερο από το
άθροισμα του ποσοστού εισφοράς ασφαλισμένου και εργοδότη
για τον κλάδο συντάξεων του Ι.Κ.Α.-Ε.Τ.Α.Μ. και
του Ε.Τ.Ε.Α.Μ.. Το ποσό της εισφοράς για κάθε ημέρα
ασφάλισης που εξαγοράζεται υπολογίζεται με βάση το
ημερομίσθιο ανειδίκευτου εργάτη, όπως αυτό ισχύει κατά
την ημερομηνία υποβολής της σχετικής αίτησης.
Όπου η ασφάλιση καθορίζεται σε μήνες ή έτη, ο ασφαλισμένος
θεωρείται ότι πραγματοποίησε είκοσι πέντε (25)
ημέρες κάθε μήνα.
8. Το ποσό της οφειλής που προκύπτει από τον εξαγοραζόμενο
χρόνο, σύμφωνα με τις παραπάνω διατάξεις,
εξοφλείται εφάπαξ.
9. Το συνταξιοδοτικό δικαίωμα γεννάται και η σύνταξη
καταβάλλεται από την πρώτη του επόμενου της εξόφλησης
της οφειλής μήνα.
10. Οι διατάξεις του άρθρου αυτού εφαρμόζονται για
τρία (3) έτη από την έναρξη ισχύος του νόμου αυτού.

Άρθρο 6
Ρύθμιση οφειλόμενων εισφορών στο Τ.Α.Ξ.Υ.
Οι καθυστερούμενες, μέχρι το τέλος του προηγούμενου
μήνα από την έναρξη ισχύος του νόμου αυτού, ασφαλιστικές
εισφορές προς το Ταμείο Ασφάλισης Ξενοδοχοϋπαλλήλων
και για όλους τους κλάδους ασφάλισής του,
μαζί με τα πρόσθετα τέλη και λοιπές επιβαρύνσεις εξοφλούνται
με τους όρους και τις προϋποθέσεις που θέτουν
οι διατάξεις της παρ. 1 του άρθρου 8 του ν. 3232/2004
(ΦΕΚ 48 Α´), πλην του ποσού της προκαταβολής το οποίο
ορίζεται ίσο με το 5% της οφειλής. Για την υπαγωγή στη
ρύθμιση υποβάλλεται σχετική αίτηση εντός τριών (3) μηνών
από τη δημοσίευση του νόμου αυτού.

Άρθρο 7
Ρύθμιση οφειλόμενων εισφορών σε πλημμυροπαθείς
Οι εισφορές που δεν έχουν καταβληθεί μέχρι την τελευταία
ημέρα του προηγούμενου μήνα από την έναρξη
ισχύος του νόμου αυτού προς όλους τους ασφαλιστικούς
οργανισμούς αρμοδιότητας Υπουργείου Απασχόλησης
και Κοινωνικής Προστασίας και οφείλονται από επιχειρήσεις,
εργοδότες ή ασφαλισμένους που επλήγησαν από
τις πλημμύρες Ιουλίου και Αυγούστου 2002 και έχουν
επαγγελματική εγκατάσταση ή δραστηριότητα στις περιοχές
Καλλιθέας, Μοσχάτου, Αγίου Ιωάννη Ρέντη και στο
3ο δημοτικό διαμέρισμα Πειραιά, εξοφλούνται σε ογδόντα
(80) ισόποσες μηνιαίες δόσεις, χωρίς υποχρέωση
προκαταβολής. Τα ποσά των πρόσθετων τελών, προσαυξήσεων,
λοιπών επιβαρύνσεων, δικαστικών εξόδων, εξόδων
και δικαιωμάτων εκτέλεσης κ.λπ. που αναλογούν στις
παραπάνω εισφορές διαγράφονται.
Για την υπαγωγή στη ρύθμιση αυτή πρέπει να καταβάλλονται
οι τρέχουσες εισφορές μέσα στις προβλεπόμενες
προθεσμίες και να υποβληθεί αίτηση μέσα σε έξι (6) μήνες
από τη δημοσίευση του νόμου αυτού.
Στη ρύθμιση αυτή υπάγονται και όσες επιχειρήσεις, εργοδότες
ή ασφαλισμένοι έχουν επαγγελματική δραστηριότητα
στις ανωτέρω περιοχές και έχουν ρυθμίσει τις
οφειλές τους με άλλες διατάξεις για το μέρος της οφειλής
που δεν έχει ακόμη καταβληθεί.
Οι ρυθμίσεις της παραγράφου αυτής έχουν εφαρμογή
και για τις οφειλές της αυτής ως άνω χρονικής περιόδου
των επιχειρήσεων, εργοδοτών ή ασφαλισμένων που
επλήγησαν από τις πλημμύρες της 24ης - 26ης Ιανουαρίου
2003 και έχουν επαγγελματική εγκατάσταση ή δραστηριότητα
στους Δήμους Μαραθώνος, Ν. Μάκρης και
στις Κοινότητες Αγ. Κωνσταντίνου, Καλάμου, Κουβαρά,
Μαλακάσης, Μαρκοπούλου, Ωρωπού, Ν. Παλατιών, Σκάλας
Ωρωπού και Ωρωπού της Νομαρχίας Ανατολικής Αττικής.
Με απόφαση του Υπουργού Απασχόλησης και Κοινωνικής
Προστασίας καθορίζεται κάθε θέμα σχετικό με την
εφαρμογή της διάταξης αυτής.

Άρθρο 8
Αναγνώριση χρόνου
στη Ναυπηγοεπισκευαστική Ζώνη Περάματος
Κατ' εξαίρεση, θεωρείται ως χρόνος ασφάλισης, διανυθείς
στα βαρέα και ανθυγιεινά επαγγέλματα με καταβολή
των προβλεπόμενων από το άρθρο 62 του ν.2084/
1992 (ΦΕΚ 165 Α´) εισφορών, ο χρόνος απασχόλησης στη
Ναυπηγοεπισκευαστική Ζώνη Περάματος πριν το έτος
1983, με την προϋπόθεση υπαγωγής κατά το χρονικό
διάστημα πριν το ανωτέρω έτος στη μικτή ασφάλιση του
Ι.Κ.Α. - Ε.Τ.Α.Μ., για δε το μεταγενέστερο στην ασφάλιση
του Κανονισμού Βαρέων και Ανθυγιεινών Επαγγελμάτων.
Ο κατά τα ανωτέρω αναγνωριζόμενος χρόνος ασφάλισης
δεν μπορεί να υπερβεί τον απαιτούμενο για τη συμπλήρωση
των προϋποθέσεων συνταξιοδότησης λόγω
γήρατος χρόνο, με τις διατάξεις του οικείου Κανονισμού.

Άρθρο 9
Συμψηφισμός καθυστερούμενων εισφορών
Οι παράγραφοι 9 και 10 του άρθρου 61 του ν.2676/1999
(ΦΕΚ 1 Α´) τροποποιούνται ως εξής:
«9. Η σύνταξη καταβάλλεται από την ημερομηνία που
ορίζουν οι καταστατικές διατάξεις, αν το οφειλόμενο ποσό
δεν είναι μεγαλύτερο των είκοσι (20) μηνιαίων συντάξεων
κατώτατων ορίων, όπως αυτά ισχύουν κάθε φορά
για καθέναν ασφαλιστικό οργανισμό.
10. Τα ανωτέρω ποσά οφειλής προσαυξημένα με τα
πρόσθετα τέλη συμψηφίζονται ή παρακρατούνται από τα
ποσά των συντάξεων σε ίσες μηνιαίες δόσεις που δεν
μπορεί να είναι περισσότερες των σαράντα (40).
Η 1η δόση παρακρατείται από τον πρώτο μήνα απονομής
της σύνταξης.»

Άρθρο 10
Εξόφληση καθυστερούμενων εισφορών
από ελεύθερους επαγγελματίες και αυτοτελώς
απασχολουμένους
1. H εξόφληση των καθυστερούμενων ασφαλιστικών εισφορών
προς τους ασφαλιστικούς οργανισμούς κύριας
ασφάλισης ελευθέρων επαγγελματιών και ανεξάρτητα
απασχολουμένων αρμοδιότητας Υπουργείου Απασχόλησης
και Κοινωνικής Προστασίας μαζί με τα πρόσθετα τέλη
και λοιπές επιβαρύνσεις, που προβλέπονται από τις
διατάξεις της παραγράφου 13 του άρθρου 17 του ν.
3144/2003 (ΦΕΚ 111 Α´), όπως τροποποιήθηκαν με τις διατάξεις
του άρθρου 26 του ν. 3227/2004 (ΦΕΚ 31 Α´) και του
άρθρου 9 παρ. 1 του ν. 3250/2004 (ΦΕΚ 124 Α´), παρατείνεται
από την επομένη της λήξης της και μέχρι το τέλος
του τρίτου μήνα από τη δημοσίευση του παρόντος. Για
την υπαγωγή στη ρύθμιση υποβάλλεται σχετική αίτηση
εντός τριών (3) μηνών από τη δημοσίευση του νόμου αυτού.
Σε περίπτωση ρύθμισης των οφειλών σε δόσεις η
προκαταβολή ορίζεται σε ποσοστό 5% επί της κεφαλαιοποιούμενης
συνολικής οφειλής.
Οι ανωτέρω διατάξεις έχουν εφαρμογή και για τις καθυστερούμενες
οφειλές των αυτοαπασχολουμένων που
ασφαλίζονται σε φορείς επικουρικής ασφάλισης.
2. Ο αριθμός των δόσεων, που προβλέπονται από τις
διατάξεις της παρ. 4 του άρθρου 8 του ν. 3232/2004 (ΦΕΚ
48 Α´), για την καταβολή των τρεχουσών, καθώς και την
εξόφληση καθυστερούμενων ασφαλιστικών εισφορών,
επιχειρήσεων, εργοδοτών ή ασφαλισμένων που έχουν
επαγγελματική εγκατάσταση ή δραστηριότητα στις περιοχές
του Νομού Λευκάδας, στα διοικητικά όρια των Δήμων
Κεκροπίας και Ανακτορίου του Νομού Αιτωλοακαρνανίας,
καθώς και στα διοικητικά όρια του Δήμου Πρεβέζης
του Νομού Πρεβέζης, ορίζεται σε ογδόντα (80)
ισόποσες μηνιαίες δόσεις.

Άρθρο 11
Ρύθμιση αχρεωστήτως καταβληθεισών συντάξεων
από τον Ο.Γ.Α.
1. Ποσά συντάξεων, τα οποία καταβλήθηκαν αχρεωστήτως
λόγω μηχανογραφικού σφάλματος για το χρονικό
διάστημα από 1.1.2000 έως 30.6.2001, σε προσωρινά
αναπήρους συνταξιούχους του Ο.Γ.Α. μετά τη λήξη του
χρόνου της προσωρινής αναπηρίας τους και μέχρι την έκδοση
και εκτέλεση οριστικών αποφάσεων από τα αρμόδια
όργανα και σε κάθε περίπτωση μέχρι την έναρξη ισχύος
του παρόντος νόμου, θεωρούνται ότι καλώς κατεβλήθησαν
και δεν αναζητούνται καθ' οιονδήποτε τρόπο.
2. Το τέταρτο εδάφιο της παρ. 2 του άρθρου 21 του ν.
3232/2004 (ΦΕΚ 48 Α´) αντικαθίσταται ως εξής:
«Η λειτουργία του Κλάδου αρχίζει από 1.1.2006.»

Άρθρο 12
Ταμεία Επαγγελματικής Ασφάλισης
Η παράγραφος 15 του άρθρου 7 του ν. 3029/2002 (ΦΕΚ
160 Α´) αντικαθίσταται ως εξής:
«15. Κάθε ταμείο επαγγελματικής ασφάλισης μπορεί να
επενδύει:
α) ποσοστό μέχρι 70% του ενεργητικού που καλύπτει τα
τεχνικά αποθεματικά ή του συνολικού χαρτοφυλακίου για
ταμεία επαγγελματικής ασφάλισης, στα οποία οι ασφαλισμένοι
φέρουν τον κίνδυνο επενδύσεων σε μετοχές, διαπραγματεύσιμα
αξιόγραφα εξομοιούμενα προς μετοχές
και σε εταιρικά ομόλογα εισηγμένα προς διαπραγμάτευση
σε οργανωμένες χρηματοοικονομικές αγορές, καθώς
και να αποφασίζει για το μερίδιο των εν λόγω αξιογράφων
στο επενδυτικό του χαρτοφυλάκιο,
β) ποσοστό μέχρι 30% του ενεργητικού που καλύπτει τα
τεχνικά αποθεματικά σε στοιχεία ενεργητικού εκπεφρασμένα
σε νομίσματα διαφορετικά από εκείνα στα οποία είναι
εκπεφρασμένες οι υποχρεώσεις του,
γ) ποσοστό μέχρι 5% σε επιχειρηματικά κεφάλαια και σε
νέα χρηματοοικονομικά προϊόντα.
Η επένδυση του ταμείου επαγγελματικής ασφάλισης σε
χρηματοοικονομικά μέσα που εκδίδει η χρηματοδοτούσα
επιχείρηση δεν πρέπει να υπερβαίνει το 5% του συνόλου
του χαρτοφυλακίου και όταν η χρηματοδοτούσα επιχείρηση
ανήκει σε όμιλο, η επένδυση του ταμείου στις επιχειρήσεις
που ανήκουν στον ίδιο όμιλο με τη χρηματοδοτούσα
επιχείρηση δεν πρέπει να υπερβαίνει το 10% του
χαρτοφυλακίου.»

Άρθρο 13
Ρύθμιση οφειλόμενων εισφορών των
Γεωργικών Συνεταιριστικών Οργανώσεων
Οι ασφαλιστικές εισφορές προς το Ταμείο Συντάξεων
Επικουρικής Ασφάλισης Προσωπικού Γεωργικών Συνεταιριστικών
Οργανώσεων (Τ.Σ.Ε.Α.Π.Γ.Σ.Ο.), το Ι.Κ.Α.Ε.Τ.Α.Μ.,
τους οργανισμούς, ταμεία και λογαριασμούς
των οποίων οι εισφορές εισπράττονται ή συνεισπράττονται
από το Ι.Κ.Α.-Ε.Τ.Α.Μ., που δεν έχουν καταβληθεί από
τις Αγροτικές Συνεταιριστικές Οργανώσεις, καθώς και
από τον Οργανισμό Κωπαΐδας - Ν.Π.Δ.Δ. (ν.δ. 2488/ 1953)
και αφορούν χρονική περίοδο απασχόλησης μέχρι το τέλος
του προηγούμενου μήνα από την έναρξη ισχύος του
νόμου αυτού, εξοφλούνται σε εκατόν είκοσι (120) ισόποσες
μηνιαίες δόσεις, χωρίς υποχρέωση προκαταβολής.
Τα ποσά των πρόσθετων τελών, προσαυξήσεων, λοιπών
επιβαρύνσεων, δικαστικών εξόδων, εξόδων και δικαιωμάτων
εκτέλεσης που αναλογούν στις παραπάνω εισφορές
διαγράφονται.
Για την υπαγωγή στη ρύθμιση αυτή απαιτείται η καταβολή
των τρεχουσών εισφορών μέσα στις προβλεπόμενες
προθεσμίες, η υποβολή σχετικής αίτησης και η προσκόμιση
όλων των απαραίτητων δικαιολογητικών στον
αρμόδιο ασφαλιστικό οργανισμό εντός δύο (2) μηνών
από τη δημοσίευση του νόμου αυτού. Η πρώτη δόση καταβάλλεται
μέχρι το τέλος του έκτου μήνα από την έναρξη
ισχύος του νόμου αυτού. Στη ρύθμιση αυτή υπάγονται
και όσες Αγροτικές Συνεταιριστικές Οργανώσεις έχουν
ρυθμίσει τις οφειλές τους με άλλες διατάξεις για το μέρος
της οφειλής που δεν έχει ακόμη καταβληθεί.
Η μη εμπρόθεσμη καταβολή τεσσάρων (4) συνεχόμενων
δόσεων ή έξι (6) συνολικών δόσεων, καθώς και η μη
καταβολή των τρεχουσών απαιτητών ασφαλιστικών εισφορών
συνεπάγεται την αμετάκλητη απώλεια της τμηματικής
εξόφλησης των οφειλόμενων εισφορών με τη
διάταξη αυτή και την αναβίωση των πρόσθετων τελών και
λοιπών προσαυξήσεων.
Σε θέματα που δεν ρυθμίζονται από τις διατάξεις αυτές
εφαρμόζονται ως προς το Ι.Κ.Α.-Ε.Τ.Α.Μ. οι διατάξεις των
άρθρων 51-55 του ν. 2676/1999 (ΦΕΚ 1 Α´), όπως ισχύουν.
Βεβαίωση ασφαλιστικής ενημερότητας χορηγείται από
το Τ.Σ.Ε.Α.Π.Γ.Σ.Ο. και στις Αγροτικές Συνεταιριστικές
Ενώσεις που υπάγονται στην παρούσα ρύθμιση.

  ΚΕΦΑΛΑΙΟ Γ´


Άρθρο 14
Λοιπές διατάξεις
1. Οι διατάξεις της παρ. 23 του άρθρου 1 του ν.2328/
1995 (ΦΕΚ 159 Α´), όπως τροποποιήθηκε με την παρ. 1 του
άρθρου 22 του ν. 3166/2003 (ΦΕΚ 178 Α´), καθώς και της
παρ. 2 του άρθρου 22 του ν. 3166/2003 (ΦΕΚ 178 Α´),
έχουν ανάλογη εφαρμογή για τους νομίμως λειτουργούντες
αδειούχους παροχής συνδρομητικών ραδιοφωνικών
και τηλεοπτικών υπηρεσιών και διαχειριστών προγραμμάτων
των άρθρων 1 παρ. 1 και 3 παρ. 1 του ν. 2644/1998
(ΦΕΚ 233 Α´) αντίστοιχα.
2. Τονομικόπρόσωποιδιωτικούδικαίουπουιδρύθηκεμε
την παρ. 1 του άρθρου 22 του ν.2469/1997 (ΦΕΚ 38 Α´) με
την επωνυμία «Εθνικό Κέντρο Πιστοποίησης Δομών Συνεχιζόμενης
Επαγγελματικής Κατάρτισης και Συνοδευτικών
Υποστηρικτικών Υπηρεσιών» μετονομάζεται και εφεξής
φέρει την επωνυμία «Εθνικό Κέντρο Πιστοποίησης Συνεχιζόμενης
Επαγγελματικής Κατάρτισης» (Ε.ΚΕ.ΠΙΣ.).
3. Η θέση του Προέδρου του Διοικητικού Συμβουλίου
του Ε.ΚΕ.ΠΙΣ. είναι τετραετούς θητείας και πλήρους απασχόλησης.
Με απόφαση του Υπουργού Απασχόλησης και
Κοινωνικής Προστασίας δύναται να μετατραπεί σε θέση
πλήρους και αποκλειστικής απασχόλησης.
Με κοινή απόφαση των Υπουργών Οικονομίας και Οικονομικών
και Απασχόλησης και Κοινωνικής Προστασίας
καθορίζονται οι αποδοχές του Προέδρου.
4. Η ειδική επιδότηση ανεργίας, η οποία προβλέπεται
από την υπ' αριθμ. 30161/8.3.2000 (ΦΕΚ 272 Β´) κοινή
απόφαση των Υπουργών Εθνικής Οικονομίας και Οικονομικών
και Εργασίας και Κοινωνικών Ασφαλίσεων και παρατάθηκε
με την παρ. 2 του άρθρου 15 του ν. 3144/2003
(ΦΕΚ 111 Α´), παρατείνεται για άλλα δύο (2) έτη αφότου
έληξε. Κατά τα λοιπά ισχύουν οι διατάξεις του άρθρου 43
του ν. 2778/1999 (ΦΕΚ 295 Α´) και της ανωτέρω κοινής
υπουργικής απόφασης.

Άρθρο 15
Έναρξη ισχύος
Η ισχύς του νόμου αυτού αρχίζει από τη δημοσίευσή
του στην Εφημερίδα της Κυβερνήσεως, πλην των διατάξεων
των άρθρων 1 και 2 οι οποίες αρχίζουν από
1.10.2005.
Παραγγέλλομε τη δημοσίευση του παρόντος στην Εφημερίδα
της Κυβερνήσεως και την εκτέλεσή του ως νόμου
του Κράτους.
Ιωάννινα, 16 Αυγούστου 2005

