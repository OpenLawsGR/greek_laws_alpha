 Νόμος 3542 (ΦΕΚ 50/Τεύχος Α'/2007) 
			
  Τροποποιήσεις διατάξεων του Κώδικα Οδικής Κυκλοφορίας
(κωδ. ν. 2696/1999, Φ.Ε.Κ. 57/Α΄).

  
Άρθρο 1
1. Στην παράγραφο 1 του άρθρου 2 ο ορισμός «Ποδήλατο»
αντικαθίσταται και προστίθεται με την οικεία
αλφαβητική σειρά ορισμός ως εξής:
«Λωρίδα Έκτακτης Ανάγκης (Λ.Ε.Α.): Η επί αυτοκινητοδρόμου
λωρίδα που βρίσκεται μεταξύ της ακραίας δεξιάς
συνεχούς διαγράμμισης και του άκρου της οδού.»
«Ποδήλατο» αντικαθίσταται ως εξής: «Ποδήλατο: Το
όχημα δύο τουλάχιστον τροχών το οποίο κινείται με
τη μυϊκή δύναμη εκείνων που επιβαίνουν και μπορεί να
υποβοηθείται με βοηθητικό ηλεκτροκινητήρα μέγιστης
συνεχούς ονομαστικής ισχύος 0,25 KW και η ισχύς του
οποίου μειώνεται σταδιακά και τελικά μηδενίζεται όταν
η ταχύτητα του οχήματος φθάσει τα 25 χλμ/ώρα ή
νωρίτερα, εάν σταματήσει η ποδηλάτηση.»
2. Η περίπτωση γ΄ της παραγράφου 2 του άρθρου 2
αντικαθίσταται ως εξής:
«γ. οποιοδήποτε μικρό όχημα χωρίς κινητήρα ή δίκυκλο
ή τρίκυκλο όχημα με κινητήρα, ο οποίος δεν είναι
σε λειτουργία.»

  
Άρθρο 2
Η παράγραφος 4 του άρθρου 3 αντικαθίσταται ως
εξής:
«4. Αυτός που παραβαίνει τις διατάξεις του άρθρου
αυτού τιμωρείται με διοικητικό πρόστιμο εκατόν πενήντα
(150,00) ευρώ.»

  
Άρθρο 3
1. Η παράγραφος 11 του άρθρου 4 αντικαθίσταται ως
εξής:
«11. Ο οδηγός που δεν συμμορφώνεται με τις υποχρεώσεις
που επιβάλλονται με τη ρυθμιστική πινακίδα
Ρ−69 ή το συνδυασμό αυτής με πρόσθετες πινακίδες,
τιμωρείται με διοικητικό πρόστιμο είκοσι (20,00) ευρώ,
τις πινακίδες Ρ−39, Ρ−41, Ρ−42 και Ρ−43 ή το συνδυασμό
αυτών με πρόσθετες πινακίδες, τιμωρείται με διοικητικό
πρόστιμο σαράντα (40,00) ευρώ, τις πινακίδες Ρ−3, Ρ−4,
Ρ−5, Ρ−6, Ρ−9, Ρ−10, Ρ−11, Ρ−12, Ρ−13, Ρ−14, Ρ−15, Ρ−16, Ρ−17,
Ρ−18, Ρ−19, Ρ−20, Ρ−21, Ρ−22, Ρ−23, Ρ−24, Ρ−25, Ρ−26, Ρ−30,
Ρ−31, Ρ−32, Ρ−33, Ρ−34, Ρ−35, Ρ−36, Ρ−37, Ρ−38, Ρ−40, Ρ−44,
Ρ−47, Ρ−48, Ρ−49, Ρ−50, Ρ−50α, Ρ−50δ, Ρ−51α, Ρ−51δ, Ρ−52,
Ρ−52α, Ρ−52δ, Ρ−53, Ρ−54, Ρ−55, Ρ−56, Ρ−57, Ρ−58, Ρ−59, Ρ60,
Ρ−61, Ρ−62, Ρ−63, Ρ−65, Ρ−66, Ρ−67, Ρ−68, Ρ−70, Ρ−73α,
Ρ−73δ, Ρ−74α, Ρ−74δ, Ρ−75, Ρ−76 και Ρ−77 ή το συνδυασμό
αυτών με πρόσθετες πινακίδες, τιμωρείται με διοικητικό
πρόστιμο ογδόντα (80,00) ευρώ, τις πινακίδες Ρ−7, Ρ8,
Ρ−27, Ρ−28, Ρ−29, Ρ−45, Ρ−46, Ρ−64, Ρ−71 και Ρ−72 ή το
συνδυασμό αυτών με πρόσθετες πινακίδες, τιμωρείται
με διοικητικό πρόστιμο διακοσίων (200,00) ευρώ και τις
πινακίδες Ρ−1 και Ρ−2 με διοικητικό πρόστιμο επτακοσίων
(700,00) ευρώ.»
2. Η παράγραφος 12 του άρθρου 4 καταργείται.

  
Άρθρο 4
Η παράγραφος 10 του άρθρου 5 αντικαθίσταται ως
εξής:
«10. Αυτός που παραβαίνει τις διατάξεις των περιπτώσεων
α΄, β΄, γ΄ και στ΄ της παραγράφου 8 του άρθρου
αυτού τιμωρείται με διοικητικό πρόστιμο τετρακοσίων
(400,00) ευρώ, τις διατάξεις της παραγράφου 9 του άρθρου
αυτού με διοικητικό πρόστιμο διακοσίων (200,00)
ευρώ, τις δε λοιπές διατάξεις του αυτού άρθρου με
διοικητικό πρόστιμο ογδόντα (80,00) ευρώ.»

  
Άρθρο 5
Η παράγραφος 3 του άρθρου 6 αντικαθίσταται ως
εξής:
«3. Ο οδηγός που παραβαίνει τις διατάξεις των περιπτώσεων
β΄, ε΄, η΄ και ι΄ της παραγράφου 1 του άρθρου
αυτού τιμωρείται με διοικητικό πρόστιμο επτακοσίων
(700,00) ευρώ και με αφαίρεση επιτόπου της άδειας
ικανότητας οδηγού για εξήντα (60) ημέρες, σύμφωνα με
τις προϋποθέσεις και τη διαδικασία του άρθρου 103 του
παρόντος Κώδικα. Ο παραβάτης των λοιπών διατάξεων
του άρθρου αυτού τιμωρείται με διοικητικό πρόστιμο
ογδόντα (80,00) ευρώ.»

  
Άρθρο 6
Η παράγραφος 3 του άρθρου 7 αντικαθίσταται ως
εξής:
«3. Αυτός που παραβαίνει τις διατάξεις της παραγράφου
1 του άρθρου αυτού τιμωρείται με διοικητικό
πρόστιμο σαράντα (40,00) ευρώ.»

  
Άρθρο 7
Η παράγραφος 5 του άρθρου 9 αντικαθίσταται ως
εξής:
«5. Αυτός που παραλείπει την τοποθέτηση και συντήρηση
των πιο πάνω μέσων σήμανσης, αυτός που
τα τοποθετεί πλημμελώς, καθώς και αυτός που παραλείπει
την αφαίρεσή τους μετά την ολοκλήρωση των
εργασιών, τιμωρούνται με διοικητικό πρόστιμο χιλίων
πεντακοσίων (1.500,00) ευρώ και ποινή φυλάκισης έως
έξι (6) μήνες.»

  
Άρθρο 8
Η παράγραφος 10 του άρθρου 10 αντικαθίσταται ως
εξής:
«10. Αυτός που παραβαίνει τις διατάξεις των παραγράφων
8 και 9 του άρθρου αυτού τιμωρείται με διοικητικό
πρόστιμο δύο χιλιάδων (2.000,00) ευρώ και ποινή
φυλάκισης έως δώδεκα (12) μήνες, επιφυλασσομένης και
της εφαρμογής αντίστοιχων διατάξεων του Ποινικού
Κώδικα και άλλων ειδικών ποινικών νόμων.»

  
Άρθρο 9
1. Μετά το δεύτερο εδάφιο της παραγράφου 1 του
άρθρου 11 προστίθεται εδάφιο ως εξής:
«Σε κλάδους ανισόπεδων κόμβων αυτοκινητοδρόμων
και στις περιοχές των σταθμών διοδίων ισχύει η απόσταση
των 150 μέτρων από τις δύο πλευρές του άξονα
της κατεύθυνσης, ανεξαρτήτως ορίου ταχύτητας.»
2. Τα δύο πρώτα εδάφια της παραγράφου 9 του άρθρου
11 αντικαθίστανται ως εξής:
«9. Αυτός που επικολλά ή αναρτά έντυπα ή διενεργεί
γενικά διαφημιστικές πράξεις και παραβαίνει τις διατάξεις
του άρθρου αυτού, καθώς και ο διαφημιζόμενος ή ο
διαφημιστής, τιμωρούνται με χρηματική ποινή έως χίλια
πεντακόσια (1.500,00) ευρώ και αν γίνει χρήση ανεξίτηλων
ουσιών έως δέκα χιλιάδες (10.000,00) ευρώ.»

  
Άρθρο 10
1. Η παράγραφος 5 του άρθρου 12 αντικαθίσταται
ως εξής:
«5. Η χρήση των ζωνών ασφαλείας είναι υποχρεωτική
τόσο για τους οδηγούς όσο και για τους επιβάτες. Σε
περίπτωση μεταφοράς ανηλίκων επιβατών, εφόσον στο
όχημα υπάρχει συνοδός, την ευθύνη φέρει αυτός. Για
τη μεταφορά παιδιών με αυτοκίνητο είναι υποχρεωτική
η χρήση ειδικών μέσων συγκράτησης και προστασίας,
όπως καθισμάτων, ζωνών ασφαλείας κ.λπ.. Με απόφαση
του Υπουργού Μεταφορών και Επικοινωνιών καθορίζονται
οι προδιαγραφές για τα ειδικά μέσα συγκράτησης,
καθώς και εξαιρέσεις από την υποχρέωση αυτή.»
2. Η παράγραφος 6 του άρθρου 12 αντικαθίσταται
ως εξής:
«6. Οι οδηγοί και οι επιβάτες μοτοποδηλάτων, μοτοσικλετών
και τρίτροχων οχημάτων χωρίς κουβούκλιο
υποχρεούνται να φορούν προστατευτικό κράνος, κανονικά
δεμένο. Με απόφαση του Υπουργού Μεταφορών
και Επικοινωνιών καθορίζονται τα χαρακτηριστικά, οι
προδιαγραφές, καθώς και κάθε άλλη αναγκαία λεπτομέρεια
για την εφαρμογή της διάταξης αυτής. Με την
ίδια απόφαση καθορίζονται και οι εξαιρέσεις από την
υποχρέωση αυτή.»
3. Η παράγραφος 11 του άρθρου 12 αντικαθίσταται
ως εξής:
«11. Αυτός που παραβαίνει τις διατάξεις των παραγράφων
1, 3, 4 και 7 τιμωρείται με διοικητικό πρόστιμο
διακοσίων (200,00) ευρώ. Αυτός που παραβαίνει τις διατάξεις
της παραγράφου 2 τιμωρείται με διοικητικό
πρόστιμο τετρακοσίων (400,00) ευρώ. Αυτός που παραβαίνει
τις διατάξεις των παραγράφων 5 και 6 τιμωρείται
με διοικητικό πρόστιμο τριακοσίων πενήντα (350,00)
ευρώ και επιτόπου αφαίρεση της άδειας ικανότητας
οδηγού, από τον βεβαιούντα την παράβαση, για δέκα
(10) ημέρες και αυτός που παραβαίνει τις διατάξεις των
παραγράφων 8 και 9 τιμωρείται με διοικητικό πρόστιμο
επτακοσίων (700,00) ευρώ και με επιτόπου αφαίρεση
της άδειας ικανότητας οδηγού, από τον βεβαιούντα
την παράβαση, για τριάντα (30) ημέρες, σύμφωνα με
τις προϋποθέσεις και τη διαδικασία του άρθρου 103
του παρόντος Κώδικα. Ειδικά για τους παραβάτες των
διατάξεων της παραγράφου 8 επιβάλλεται και η επιτόπου
αφαίρεση των στοιχείων κυκλοφορίας για τριάντα
(30) ημέρες.»

  
Άρθρο 11
1. Το τελευταίο εδάφιο της παραγράφου 2 του άρθρου
13 αντικαθίσταται ως εξής:
«Ιδιαίτερα, απαγορεύεται να χρησιμοποιεί εν κινήσει
ακουστικά που έχουν συνδεθεί με φορητά ραδιόφωνα,
μαγνητόφωνα και άλλες παρεμφερείς ηχητικές συσκευές,
καθώς και τηλεόραση. Η εν κινήσει χρήση κινητού
τηλεφώνου επιτρέπεται μόνο όταν αυτό είναι τοποθετημένο
σε ειδική θέση για ανοικτή ακρόαση ή όταν χρησιμοποιείται
με ακουστικό ασύρματης επικοινωνίας.»
2. Η παράγραφος 5 του άρθρου 13 αντικαθίσταται
ως εξής:
«5. Οι οδηγοί λεωφορείων, επιβατηγών δημόσιας χρήσης
και φορτηγών αυτοκινήτων απαγορεύεται να οδηγούν
πέραν των χρονικών ορίων τα οποία καθορίζονται
από τις κείμενες διατάξεις. Οι κάτοχοι των επιβατηγών
αυτοκινήτων δημόσιας χρήσης, μετά ή άνευ μετρητού,
καθώς και οι κάτοχοι των μέσων μαζικής μεταφοράς και
των τουριστικών οχημάτων, οφείλουν να φροντίζουν για
την ύπαρξη μέτρων παθητικής ασφάλειας των επιβατών.
Οι οδηγοί οφείλουν να οδηγούν με σύνεση, ώστε να
είναι απόλυτα ασφαλής η μεταφορά των επιβατών.»
3. Η παράγραφος 6 του άρθρου 13 αντικαθίσταται
ως εξής:
«6. Αυτός που παραβαίνει τις διατάξεις των παραγράφων
1 έως και 3 του άρθρου αυτού τιμωρείται με
διοικητικό πρόστιμο εκατό (100,00) ευρώ και επιτόπου
αφαίρεση της άδειας ικανότητας οδηγού για τριάντα
(30) ημέρες, σύμφωνα με τις προϋποθέσεις και τη διαδικασία
του άρθρου 103 του παρόντος Κώδικα. Αυτός
που παραβαίνει τις διατάξεις του πρώτου εδαφίου της
παραγράφου 5 τιμωρείται με διοικητικό πρόστιμο διακοσίων
(200,00) ευρώ, πλην των οδηγών φορτηγών
οχημάτων, οι οποίοι τιμωρούνται σύμφωνα με τις ειδικές
διατάξεις του ν. 3446/ 2006 (Α΄). Αυτός
που παραβαίνει τις διατάξεις του δεύτερου εδαφίου
της παραγράφου 5 τιμωρείται με διοικητικό πρόστιμο
επτακοσίων (700,00) ευρώ και αυτός που παραβαίνει
τη διάταξη του τρίτου εδαφίου με διοικητικό πρόστιμο
ογδόντα (80,00) ευρώ.»

  
Άρθρο 12
Η παράγραφος 5 του άρθρου 14 αντικαθίσταται ως
εξής:
«5. Αυτός που παραβαίνει τις διατάξεις του άρθρου
αυτού τιμωρείται με διοικητικό πρόστιμο είκοσι (20,00)
ευρώ.»

  
Άρθρο 13
1. Το πρώτο εδάφιο της παραγράφου 3 του άρθρου
15 αντικαθίσταται ως εξής:
«3. Αυτοί που παραβαίνουν τις διατάξεις της παραγράφου
1 του άρθρου αυτού τιμωρούνται με διοικητικό
πρόστιμο διακοσίων (200,00) ευρώ και με επιτόπου
αφαίρεση των στοιχείων κυκλοφορίας του οχήματος
από τον βεβαιούντα την παράβαση, σύμφωνα με τις
προϋποθέσεις και τη διαδικασία του άρθρου 103 του
παρόντος Κώδικα.»
2. Η παράγραφος 4 του άρθρου 15 αντικαθίσταται
ως εξής:
«4. Οι οδηγοί οδικών οχημάτων υποχρεούνται να
μην παρενοχλούν τους άλλους χρήστες της οδού,
τους παρόδιους και τους διαμένοντες επί της οδού,
προκαλώντας, μεταξύ άλλων, θόρυβο από τη χρήση
ηχητικού συστήματος ή από οποιαδήποτε άλλη πηγή,
σκόνη, καπνό ή ρίψη υγρών, όποτε είναι αυτό δυνατόν
να αποφεύγεται. Οι παραβάτες τιμωρούνται με διοικητικό
πρόστιμο ογδόντα (80,00) ευρώ, εκτός αυτών που
προκαλούν θόρυβο από τη χρήση ηχητικών συστημάτων,
οι οποίοι τιμωρούνται με διοικητικό πρόστιμο διακοσίων
(200,00) ευρώ και με επιτόπου αφαίρεση της
άδειας οδήγησης για τριάντα (30) ημέρες, σύμφωνα με
τις προϋποθέσεις και τη διαδικασία του άρθρου 103 του
παρόντος Κώδικα.»

  
Άρθρο 14
Η παράγραφος 8 του άρθρου 16 αντικαθίσταται ως
εξής:
«8. Αυτός που παραβαίνει τις διατάξεις των μεν παραγράφων
1 έως και 3 του άρθρου αυτού τιμωρείται
με διοικητικό πρόστιμο ογδόντα (80,00) ευρώ, των δε
παραγράφων 4 έως και 7 με διοικητικό πρόστιμο διακοσίων
(200,00) ευρώ.»

  
Άρθρο 15
1. Η περίπτωση ζ΄ της παραγράφου 3 του άρθρου 17
αντικαθίσταται ως εξής:
«ζ) Μέσα στις σήραγγες με μία λωρίδα κυκλοφορίας
ανά κατεύθυνση».
2. Η παράγραφος 11 του άρθρου 17 αντικαθίσταται
ως εξής:
«11. Αυτός που παραβαίνει τις διατάξεις των περιπτώσεων
α΄, β΄, ε΄, στ΄ και ζ΄ της παραγράφου 3 και
της παραγράφου 4 του άρθρου αυτού τιμωρείται με
διοικητικό πρόστιμο επτακοσίων (700,00) ευρώ, τις δε
λοιπές διατάξεις με διοικητικό πρόστιμο ογδόντα (80,00)
ευρώ.»

  
Άρθρο 16
Η παράγραφος 4 του άρθρου 18 αντικαθίσταται ως
εξής:
«4. Αυτός που παραβαίνει τις διατάξεις του άρθρου
αυτού τιμωρείται με διοικητικό πρόστιμο ογδόντα
(80,00) ευρώ.»

  
Άρθρο 17
1. Στο τέλος της παραγράφου 3 του άρθρου 19 προστίθεται
εδάφιο ως εξής:
«Αν δεν συμμορφωθεί ο οδηγός, τα αστυνομικά όργανα
μπορούν να επιβάλουν ακινητοποίηση του οχήματος
στο άκρο της οδού ή σε άλλο κατάλληλο σημείο, μέχρι
την αποκατάσταση της κανονικής κυκλοφορίας.»
2. Η παράγραφος 10 του άρθρου 19 αντικαθίσταται
ως εξής:
«10. Αυτός που παραβαίνει τη διάταξη της παραγράφου
5 του άρθρου αυτού, τιμωρείται με διοικητικό πρόστιμο
εκατό (100,00) ευρώ και αυτός που παραβαίνει τις
υπόλοιπες διατάξεις τιμωρείται με διοικητικό πρόστιμο
ογδόντα (80,00) ευρώ.»

  
Άρθρο 18
1. Η παράγραφος 2 του άρθρου 20 αντικαθίσταται
ως εξής:
«2. Εκτός κατοικημένων περιοχών τα ανώτατα επιτρεπόμενα
όρια ταχύτητας, για τις διάφορες κατηγορίες
αυτοκινήτων οχημάτων και των συνδυασμών αυτών,
ορίζονται στον παρακάτω πίνακα:
Πίνακας ανώτατων επιτρεπόμενων ορίων ταχύτητας
Κατηγορία
οχήματος
Αυτοκινητόδρομοι
Οδοί
ταχείας
κυκλοφορίας
Άλλο
οδικό
δίκτυο
Επιβατηγά 130 110 90
Επιβατηγά με
ελαφρό
ρυμουλκούμενο
100 90 80
Επιβατηγά με
ρυμουλκούμενο
90 80 80
Λεωφορεία 100 90 80
Λεωφορεία με
ελαφρό
ρυμουλκούμενο
80 80 80
Αρθρωτά
λεωφορεία
70 70 70
Διώροφα
λεωφορεία
80 80 70
Λεωφορεία
μεταφοράς
μαθητών
80 80 60
Φορτηγά
αυτοκίνητα
επιτρεπόμενου
μέγιστου βάρους
μέχρι 3.500 χλγ.
100 90 80
Φορτηγά
αυτοκίνητα
επιτρεπόμενου
μέγιστου βάρους
μέχρι 3.500 χλγ.
με ελαφρό
ρυμουλκούμενο
85 85 80
Φορτηγά
αυτοκίνητα
επιτρεπόμενου
μέγιστου βάρους
μέχρι 3.500 χλγ.
με ρυμουλκούμενο
80 80 70
Φορτηγά
αυτοκίνητα
επιτρεπόμενου
μέγιστου βάρους
μεγαλύτερου των
3.500 χλγ.
85 80 80
Φορτηγά
αυτοκίνητα
επιτρεπόμενου
μέγιστου βάρους
μεγαλύτερου
των 3.500 χλγ.
με ελαφρό ρυμουλκούμενο
ή
ρυμουλκούμενο
80 70 70
Συνδυασμός
φορτηγών
80 70 70
Μοτοσικλέτες
πάνω από 125 κ.ε.
130 110 90
Μοτοσικλέτες
μέχρι 125 κ.ε.
80 80 70
Μοτοσικλέτες με
καλάθι
70 70 60»
2. Οι παράγραφοι 12 και 13 του άρθρου 20 αντικαθίστανται
ως εξής:
«12. Σε αυτόν που υπερβαίνει το ανώτατο όριο ταχύτητας
έως 20 χλμ/ώρα, επιβάλλεται διοικητικό πρόστιμο
σαράντα (40,00) ευρώ.
Για υπέρβαση του ανώτατου ορίου ταχύτητας πάνω
από 20 χλμ/ώρα, επιβάλλεται διοικητικό πρόστιμο εκατό
(100,00) ευρώ.
Για υπέρβαση του ανώτατου ορίου ταχύτητας πάνω
από 30 χλμ/ώρα, καθώς και για κίνηση οχημάτων στους
αυτοκινητόδρομους με ταχύτητα πάνω από 150 χλμ/ώρα,
στις οδούς ταχείας κυκλοφορίας με ταχύτητα πάνω
από 130 χλμ/ώρα και στο υπόλοιπο οδικό δίκτυο με
ταχύτητα πάνω από 120 χλμ/ώρα, επιβάλλεται διοικητικό
πρόστιμο τριακοσίων πενήντα (350,00) ευρώ και
επί τόπου αφαίρεση της άδειας οδήγησης, από αυτόν
που βεβαιώνει την παράβαση, για εξήντα (60) ημέρες,
σύμφωνα με τις προϋποθέσεις και τη διαδικασία του
άρθρου 103 του παρόντος Κώδικα. Σε αυτόν που οδηγεί
με ταχύτητα κατώτερη του ελάχιστου επιτρεπόμενου
ορίου ταχύτητας, καθώς και σε αυτόν που παραβαίνει
τη διάταξη της παραγράφου 9 του άρθρου αυτού, επιβάλλεται
διοικητικό πρόστιμο ογδόντα (80,00) ευρώ.»
«13. Αυτός που θέτει σε κυκλοφορία και αυτός που
οδηγεί αυτοκίνητο όχημα χωρίς να είναι εφοδιασμένο
με τις συσκευές που προβλέπονται από την παράγραφο
10 του άρθρου αυτού, καθώς και αυτός που παραλείπει
να τοποθετήσει το φύλλο ή άλλο σύστημα καταγραφής
ταχογράφου, τιμωρούνται με διοικητικό πρόστιμο επτακοσίων
(700,00) ευρώ, καθώς και με αφαίρεση επιτόπου
της άδειας ικανότητας οδηγού για τριάντα (30) ημέρες,
σύμφωνα με τις προϋποθέσεις και τη διαδικασία του
άρθρου 103 του παρόντος Κώδικα. Οι ίδιες διοικητικές
κυρώσεις επιβάλλονται και σε όποιον επενεργεί με οποιονδήποτε
τρόπο στο μηχανισμό της ανωτέρω συσκευής,
με σκοπό να τον καταστήσει ανενεργό ή να αλλοιώσει
τις καταγραφόμενες ενδείξεις και σε περίπτωση που
ο οδηγός αμφισβητεί την παράβαση, το όχημα μεταφέρεται,
συνοδεία αστυνομικού, στην αρμόδια για τη
διενέργεια ελέγχου υπηρεσία της οικείας Νομαρχιακής
Αυτοδιοίκησης.»
3. Στο άρθρο 20 προστίθεται παράγραφος 14 ως
εξής:
«14. Αυτός που οδηγεί μηχανοκίνητο όχημα με εξοπλισμό
εντοπισμού συσκευών μέτρησης ταχύτητας χωρίς
να διαθέτει για τον εξοπλισμό αυτόν την κατά νόμο
άδεια, καθώς και όποιος οδηγεί μηχανοκίνητο όχημα με
εξοπλισμό παρεμπόδισης συσκευών μέτρησης ταχύτητας,
τιμωρούνται με διοικητικό πρόστιμο δύο χιλιάδων
(2.000,00) ευρώ, με αφαίρεση επιτόπου της άδειας ικανότητας
οδηγού για τριάντα (30) ημέρες και επιτόπου
αφαίρεση των στοιχείων κυκλοφορίας του οχήματος για
εξήντα (60) ημέρες, σύμφωνα με τις προϋποθέσεις και
τη διαδικασία του άρθρου 103 του παρόντος Κώδικα.»

  
Άρθρο 19
Η παράγραφος 4 του άρθρου 21 αντικαθίσταται ως
εξής:
«4. Ο οδηγός που παραβαίνει τις διατάξεις του άρθρου
αυτού τιμωρείται με διοικητικό πρόστιμο ογδόντα
(80,00) ευρώ. Αυτός που επιχειρεί στην οδό συνεχείς ή
διακεκομμένους ελιγμούς και κίνηση που εγκυμονεί κίνδυνο
για τους λοιπούς χρήστες της οδού τιμωρείται με
διοικητικό πρόστιμο επτακοσίων (700,00) ευρώ και επί
τόπου αφαίρεση της άδειας ικανότητας οδήγησης για
τριάντα (30) ημέρες, σύμφωνα με τις προϋποθέσεις και
τη διαδικασία του άρθρου 103 του παρόντος Κώδικα.»

  
Άρθρο 20
Η παράγραφος 2 του άρθρου 22 αντικαθίσταται ως
εξής:
«2. Αυτός που παραβαίνει τις διατάξεις του άρθρου αυτού
τιμωρείται με διοικητικό πρόστιμο ογδόντα (80,00)
ευρώ.»

  
Άρθρο 21
Η παράγραφος 5 του άρθρου 23 αντικαθίσταται ως
εξής:
«5. Ο οδηγός που παραβαίνει τις διατάξεις του άρθρου
αυτού τιμωρείται με διοικητικό πρόστιμο ογδόντα
(80,00) ευρώ.»

  
Άρθρο 22
Η παράγραφος 3 του άρθρου 24 αντικαθίσταται ως
εξής:
«3. Ο οδηγός που παραβαίνει τις διατάξεις του άρθρου
αυτού τιμωρείται με διοικητικό πρόστιμο σαράντα
(40,00) ευρώ.»

  
Άρθρο 23
Η παράγραφος 4 του άρθρου 25 αντικαθίσταται ως
εξής:
«4. Ο οδηγός που παραβαίνει τις διατάξεις του άρθρου
αυτού τιμωρείται με διοικητικό πρόστιμο εκατό
(100,00) ευρώ.»

  
Άρθρο 24
Η παράγραφος 7 του άρθρου 26 αντικαθίσταται ως
εξής:
«7. Ο οδηγός που παραβαίνει τις διατάξεις του άρθρου
αυτού τιμωρείται με διοικητικό πρόστιμο τριακοσίων
πενήντα (350,00) ευρώ.»

  
Άρθρο 25
1. Η παράγραφος 2 του άρθρου 27 αντικαθίσταται
ως εξής:
«2. Ο οδηγός που παραβαίνει τις διατάξεις της παραγράφου
1 περίπτωση β΄, γ΄ και δ΄ του άρθρου αυτού
τιμωρείται με διοικητικό πρόστιμο επτακοσίων (700,00)
ευρώ και αφαίρεση της άδειας ικανότητας οδηγού για
εξήντα (60) ημέρες, σύμφωνα με τις προϋποθέσεις και
τη διαδικασία του άρθρου 103 του παρόντος Κώδικα,
τις δε λοιπές διατάξεις του άρθρου αυτού με διοικητικό
πρόστιμο ογδόντα (80,00) ευρώ.»
2. Προστίθεται παράγραφος 3 ως εξής:
«3. Η έλλειψη ηχοφωτεινής σηματοδότησης ή κινητών
φραγμάτων σε ισόπεδη σιδηροδρομική διάβαση
ή προσώπου ρυθμίζοντος τη σε αυτήν κυκλοφορία,
ουδεμία συνεπάγεται αστική ή ποινική ευθύνη για τις
σιδηροδρομικές επιχειρήσεις και το προσωπικό τους,
για οποιοδήποτε ατύχημα το οποίο μπορεί να συμβεί
στην αφύλακτη σιδηροδρομική διάβαση, εφόσον αυτό
οφείλεται στη μη τήρηση των σχετικών διατάξεων του
παρόντος Κώδικα ή άλλου νόμου, από αυτούς που επιχειρούν
να διέλθουν από τη διάβαση αυτή.»

  
Άρθρο 26
Η παράγραφος 3 του άρθρου 28 αντικαθίσταται ως
εξής:
«3. Αυτός που παραβαίνει τις διατάξεις του άρθρου
αυτού τιμωρείται με διοικητικό πρόστιμο εκατόν πενήντα
(150,00) ευρώ.»

  
Άρθρο 27
1. Στο τέλος της παραγράφου 4 του άρθρου 29 προστίθεται
νέο εδάφιο ως εξής:
«Η ακραία αριστερή λωρίδα χρησιμοποιείται από επιβατηγά
οχήματα ή μοτοσικλέτες ως λωρίδα προσπέρασης
και καθίσταται και αυτή λωρίδα κυκλοφορίας,
εφόσον οι υπόλοιπες λωρίδες τελούν υπό καθεστώς
κυκλοφοριακής συμφόρησης.»
2. Η παράγραφος 7 του άρθρου 29 αντικαθίσταται
ως εξής:
«7. Απαγορεύεται σε κάθε περίπτωση η δημιουργία
και η χρήση πρόσβασης προς ή από αυτοκινητοδρόμους
και οδούς ταχείας κυκλοφορίας, για την εξυπηρέτηση
παρόδιων ιδιοκτησιών.»
3. Στην παράγραφο 8 του άρθρου 29 προστίθεται
εδάφιο γ΄ ως εξής:
«γ. Να σταθμεύουν στις ειδικές διαπλατύνσεις εκτός
των περιπτώσεων έκτακτων οδικών συμβάντων.»
Στο τέλος της παραγράφου 8 προστίθεται εδάφιο
ως εξής:
«Οι οδηγοί υποχρεούνται να τηρούν τα ηλεκτρονικά
μέσα σήμανσης και τις οδηγίες που δίδονται σε αυτούς
από τα κέντρα ελέγχου σήραγγας μέσω μεγαφώνου ή
ραδιοφώνου.»
4. Η παράγραφος 9 του άρθρου 29 αναριθμείται σε
10 και αντικαθίσταται ως εξής:
«10. Αυτός που παραβαίνει τις διατάξεις της παραγράφου
7 του άρθρου αυτού τιμωρείται με φυλάκιση ενός (1)
μέχρι δώδεκα (12) μηνών και με χρηματική ποινή διακοσίων
(200,00) ευρώ τουλάχιστον. Αυτός που παραβαίνει
τις διατάξεις της παραγράφου 2 και της παραγράφου
8 περίπτωση α΄ και β΄ του άρθρου αυτού τιμωρείται
με διοικητικό πρόστιμο επτακοσίων (700,00) ευρώ, τις
δε λοιπές διατάξεις του άρθρου αυτού, με διοικητικό
πρόστιμο διακοσίων (200,00) ευρώ.»
5. Στο άρθρο 29, πριν από τη νέα παράγραφο 10,
τίθεται παράγραφος 9 ως εξής:
«9. Η λωρίδα έκτακτης ανάγκης (Λ.Ε.Α.) προορίζεται
αποκλειστικά και μόνο για την κίνηση οχημάτων άμεσης
ανάγκης και οχημάτων συντήρησης των αρμόδιων
κρατικών υπηρεσιών ή των εταιρειών που, κατά παραχώρηση
από το Δημόσιο, λειτουργούν, συντηρούν
και εκμεταλλεύονται αυτοκινητόδρομο ή οδό ταχείας
κυκλοφορίας, για την αντιμετώπιση έκτακτων γεγονότων,
περιστατικών ή άλλων αναγκών. Οποιαδήποτε άλλη
χρήση των λωρίδων έκτακτης ανάγκης, εξαιρουμένων
των περιπτώσεων της παραγράφου 3 του άρθρου αυτού,
απαγορεύεται.»

  
Άρθρο 28
Η παράγραφος 2 του άρθρου 30 αντικαθίσταται ως
εξής:
«2. Αυτός που παραβαίνει τις διατάξεις του άρθρου αυτού
τιμωρείται με διοικητικό πρόστιμο σαράντα (40,00)
ευρώ.»

  
Άρθρο 29
Η παράγραφος 3 του άρθρου 31 αντικαθίσταται ως
εξής:
«3. Αυτός που παραβαίνει τις διατάξεις του άρθρου αυτού
τιμωρείται με διοικητικό πρόστιμο ογδόντα (80,00)
ευρώ.»

  
Άρθρο 30
1. Τα εδάφια τρίτο και τέταρτο της παραγράφου 3
του άρθρου 32 αντικαθίστανται ως εξής:
«Η φόρτωση των φορτηγών αυτοκινήτων διέπεται από
τις ειδικές περί αυτών διατάξεις του ν. 3446/2006.»
2. Οι παράγραφοι 8 και 9 του άρθρου 32 αντικαθίστανται
με παράγραφο 8 ως εξής:
«8. Ο κάτοχος ή ο οδηγός, που κυκλοφορεί όχημα με
υπέρβαση του μέγιστου επιτρεπόμενου βάρους του ή
επικίνδυνα φορτωμένο, κατά παράβαση των διατάξεων
του άρθρου αυτού τιμωρείται με διοικητικό πρόστιμο
ογδόντα (80,00) ευρώ. Σε περίπτωση επικίνδυνης φόρτωσης,
κατά παράβαση του παρόντος άρθρου, επιβάλλεται
και ακινητοποίηση του οχήματος κατά τις διατάξεις
του άρθρου 46 του παρόντος Κώδικα.
Αυτός που παραβαίνει τις λοιπές διατάξεις του άρθρου
αυτού τιμωρείται με διοικητικό πρόστιμο ογδόντα
(80,00) ευρώ.
Για τις σχετικές παραβάσεις που αφορούν φορτηγά
οχήματα έχουν εφαρμογή οι ειδικές περί αυτών διατάξεις
του ν. 3446/2006.»

  
Άρθρο 31
Η παράγραφος 4 του άρθρου 33 αντικαθίσταται ως
εξής:
«4. Ο οδηγός που παραβαίνει τις διατάξεις του άρθρου
αυτού τιμωρείται με διοικητικό πρόστιμο ογδόντα
(80,00) ευρώ.»

  
Άρθρο 32
1. Η παράγραφος 10 του άρθρου 34 αντικαθίσταται
ως εξής:
«10. Αυτός που παραβαίνει τις διατάξεις της παραγράφου
2 του άρθρου αυτού τιμωρείται με διοικητικό
πρόστιμο ογδόντα (80,00) ευρώ, πλην των περιπτώσεων
ιστ΄και ιη΄ για την παράβαση των οποίων τιμωρείται
με διοικητικό πρόστιμο εκατόν πενήντα (150,00) ευρώ
και αυτός που παραβαίνει τις διατάξεις των λοιπών
παραγράφων του άρθρου αυτού τιμωρείται με διοικητικό
πρόστιμο σαράντα (40,00) ευρώ. Τα παραπάνω
διοικητικά πρόστιμα ορίζονται στο ήμισυ, όταν οι παραβάσεις
αφορούν σε μοτοποδήλατα ή μοτοσικλέτες. Αν η
παράνομη στάθμευση συνεχίζεται και πέραν των τριών
(3) ωρών από τη βεβαίωση της παράβασης, βεβαιώνεται
νέα παράβαση από το ίδιο ή άλλο όργανο και μετά την
πάροδο του δεύτερου τρίωρου γίνεται μεταφορά του
οχήματος, τροχόσπιτου, σκάφους ή των άλλων ογκωδών
αντικειμένων, κατά τα οριζόμενα στην παράγραφο 8 του
άρθρου αυτού, εκτός αν παρεμποδίζεται η κυκλοφορία,
οπότε η μεταφορά γίνεται αμέσως. Με κοινή απόφαση
των Υπουργών Εσωτερικών, Δημόσιας Διοίκησης και
Αποκέντρωσης, Οικονομίας και Οικονομικών, Μεταφορών
και Επικοινωνιών και Δημόσιας Τάξης ορίζονται τα
ειδικότερα θέματα και οι λεπτομέρειες για την εφαρμογή
της παραγράφου αυτής.»
2. Στο τέλος της παραγράφου 13 του άρθρου 34 προστίθεται
εδάφιο ως εξής:
«Στις στάσεις μέσων μαζικής μεταφοράς είναι δυνατή
η τοποθέτηση επί του οδοστρώματος ειδικών προεξοχών
για την επιβίβαση και την αποβίβαση επιβατών. Επίσης
επιτρέπεται η τοποθέτηση κατακόρυφων ελαστικών
εύκαμπτων επαναφερόμενων κυλίνδρων (οριοδεικτών)
στις διασταυρώσεις όταν εμποδίζεται η στροφή των
μέσων μαζικής μεταφοράς. Οι προδιαγραφές των προεξοχών,
καθώς και των οριοδεικτών και η διαδικασία της
τοποθέτησης καθορίζονται με απόφαση του Υπουργού
Μεταφορών και Επικοινωνιών.»

  
Άρθρο 33
Η παράγραφος 12 του άρθρου 35 αντικαθίσταται ως
εξής:
«12. Αυτός που παραβαίνει τις διατάξεις του άρθρου
αυτού τιμωρείται με διοικητικό πρόστιμο ογδόντα
(80,00) ευρώ.»

  
Άρθρο 34
Η παράγραφος 5 του άρθρου 36 αντικαθίσταται ως
εξής :
«5. Αυτός που παραβαίνει τις διατάξεις της περίπτωσης
β΄ της παραγράφου 1 του άρθρου αυτού τιμωρείται
με χρηματική ποινή διακοσίων (200,00) έως επτακοσίων
(700,00) ευρώ και με αφαίρεση της άδειας ικανότητας
οδήγησης για χρονικό διάστημα ενός (1) μηνός, η οποία
επιβάλλεται υποχρεωτικά από το δικαστήριο. Αυτός δε
που παραβαίνει τις λοιπές διατάξεις του άρθρου αυτού
τιμωρείται με διοικητικό πρόστιμο ογδόντα (80,00)
ευρώ.»

  
Άρθρο 35
Η παράγραφος 6 του άρθρου 37 αντικαθίσταται ως
εξής:
«6. Αυτός που παραβαίνει τις διατάξεις των παραγράφων
1, 2, 4 και 5 του άρθρου αυτού τιμωρείται με
διοικητικό πρόστιμο είκοσι (20,00) ευρώ.»

  
Άρθρο 36
Η παράγραφος 5 του άρθρου 38 αντικαθίσταται ως
εξής:
«5. Αυτός που παραβαίνει τις διατάξεις του άρθρου αυτού
τιμωρείται με διοικητικό πρόστιμο σαράντα (40,00)
ευρώ.»

  
Άρθρο 37
Η παράγραφος 6 του άρθρου 39 αντικαθίσταται ως
εξής:
«6. Ο οδηγός που παραβαίνει τις διατάξεις του άρθρου
αυτού τιμωρείται με διοικητικό πρόστιμο διακοσίων
(200,00) ευρώ.»

  
Άρθρο 38
Η παράγραφος 6 του άρθρου 40 αντικαθίσταται ως
εξής:
«6. Αυτός που παραβαίνει τις διατάξεις του άρθρου αυτού
τιμωρείται με διοικητικό πρόστιμο ογδόντα (80,00)
ευρώ, πλην των περιπτώσεων στ΄ και ζ΄ της παραγράφου
1, όπου ο παραβάτης τιμωρείται με διοικητικό πρόστιμο
εκατόν πενήντα (150,00) ευρώ και αφαίρεση επιτόπου
της άδειας ικανότητας οδηγού για τριάντα (30) ημέρες,
σύμφωνα με τις προϋποθέσεις και τη διαδικασία του
άρθρου 103 του παρόντος Κώδικα.»

  
Άρθρο 39
Η παράγραφος 3 του άρθρου 41 αντικαθίσταται ως
εξής:
«3. Αυτός που παραβαίνει τις διατάξεις της παραγράφου
1 του άρθρου αυτού τιμωρείται με διοικητικό
πρόστιμο σαράντα (40,00) ευρώ.»

  
Άρθρο 40
1. Η παράγραφος 7 του άρθρου 42, όπως ισχύει, αντικαθίσταται
ως εξής:
«7. Όποιος οδηγεί όχημα υπό την επίδραση οινοπνεύματος
τιμωρείται ως εξής:
α. Με διοικητικό πρόστιμο διακοσίων (200,00) ευρώ,
εάν η συγκέντρωση οινοπνεύματος στο αίμα του κυμαίνεται
από 0,50 g/l έως 0,80 g/l, μετρούμενη με τη
μέθοδο της αιμοληψίας ή από 0,25 έως 0,40 χιλιοστά
του γραμμαρίου ανά λίτρο εκπνεόμενου αέρα, όταν η
μέτρηση γίνεται στον εκπνεόμενο αέρα με αντίστοιχη
συσκευή αλκοολομέτρου.
β. Με διοικητικό πρόστιμο επτακοσίων (700,00) ευρώ
και με αφαίρεση, επιτόπου, της άδειας ικανότητας οδηγού
για ενενήντα (90) ημέρες, σύμφωνα με τις προϋποθέσεις
και τη διαδικασία του άρθρου 103 του παρόντος
Κώδικα, εάν η συγκέντρωση οινοπνεύματος στο αίμα
του είναι άνω του 0,80 g/l και μέχρι 1,10g/l, μετρούμενη
με τη μέθοδο της αιμοληψίας ή άνω των 0,40 έως
0,60 χιλιοστών του γραμμαρίου ανά λίτρο εκπνεόμενου
αέρα, όταν η μέτρηση γίνεται στον εκπνεόμενο αέρα με
αντίστοιχη συσκευή αλκοολομέτρου. Στην περίπτωση
αυτή η άδεια ικανότητας οδηγού επιστρέφεται μετά την
παρέλευση του τριμήνου, μόνο με την προσκόμιση του
αποδεικτικού καταβολής του διοικητικού προστίμου.
γ. Με φυλάκιση τουλάχιστον δύο (2) μηνών, διοικητικό
πρόστιμο χιλίων διακοσίων (1.200,00) ευρώ και αφαίρεση,
επιτόπου, της άδειας ικανότητας οδηγού για εκατόν
ογδόντα (180) ημέρες, σύμφωνα με τις προϋποθέσεις και
τη διαδικασία του άρθρου 103 του παρόντος Κώδικα,
εάν η συγκέντρωση οινοπνεύματος στο αίμα του είναι
άνω του 1,10g/l, μετρούμενη με τη μέθοδο της αιμοληψίας
ή άνω των 0,60 χιλιοστών του γραμμαρίου ανά
λίτρο εκπνεόμενου αέρα, όταν η μέτρηση γίνεται στον
εκπνεόμενο αέρα με αντίστοιχη συσκευή αλκοολομέτρου.
Στην περίπτωση αυτή η άδεια ικανότητας οδηγού
επιστρέφεται μετά την παρέλευση του εξαμήνου, μόνο
με την προσκόμιση αποδεικτικού καταβολής του διοικητικού
προστίμου.
δ. Στις πιο πάνω περιπτώσεις α΄, β΄ και γ΄ το όχημα
ακινητοποιείται υποχρεωτικά και φυλάσσεται, σύμφωνα
με τις διατάξεις του άρθρου 46 του παρόντος και των,
κατ’ εξουσιοδότηση αυτού, εκδιδόμενων αποφάσεων. Ο
έλεγχος και η βεβαίωση των παραβάσεων της παρούσας
παραγράφου γίνεται από συνεργείο δύο τουλάχιστον
αστυνομικών ή λιμενικών, εκ των οποίων ο ένας
είναι ανακριτικός υπάλληλος.»
2. Η παράγραφος 8 του άρθρου 42, όπως ισχύει, αντικαθίσταται
ως εξής:
«8. Εάν ο οδηγός οχήματος καταληφθεί να οδηγεί
και πάλι υπό την επήρεια οινοπνεύματος εντός δύο
(2) ετών από προηγούμενη παράβαση της απαγόρευσης
οδήγησης υπό την επίδραση οινοπνεύματος και
η συγκέντρωση οινοπνεύματος στο αίμα του, κατά τη
νέα παράβαση, είναι άνω του 1,10 g/l, μετρούμενη με
τη μέθοδο της αιμοληψίας ή άνω των 0,60 χιλιοστών
του γραμμαρίου ανά λίτρο εκπνεόμενου αέρα, όταν η
μέτρηση γίνεται στον εκπνεόμενο αέρα με αντίστοιχη
συσκευή αλκοολομέτρου, επιβάλλεται για κάθε περαιτέρω
παράβαση ποινή φυλάκισης τουλάχιστον έξι (6)
μηνών και διοικητικό πρόστιμο δύο χιλιάδων (2.000,00)
ευρώ, καθώς και επιτόπου αφαίρεση της άδειας ικανότητας
οδηγού για πέντε (5) χρόνια, σύμφωνα με τις
προϋποθέσεις και τη διαδικασία του άρθρου 103 του
παρόντος Κώδικα. Η αφαίρεση της άδειας ικανότητας
οδηγού, στην περίπτωση αυτή, αρχίζει κάθε φορά από
τη λήξη του χρόνου της προηγούμενης αφαίρεσης.
Στις περιπτώσεις αυτές, η άδεια ικανότητας οδηγού
επιστρέφεται μετά την παρέλευση του συνολικού χρόνου
αφαίρεσής της, μόνο με την προσκόμιση αποδεικτικού
καταβολής των διοικητικών προστίμων.
Η περίπτωση δ΄ της προηγούμενης παραγράφου
εφαρμόζεται αναλόγως.»
3. Η παράγραφος 9 του άρθρου 42 αντικαθίσταται
ως εξής:
«9. Εάν ο οδηγός καταληφθεί να οδηγεί υπό την επίδραση
τοξικών ουσιών ή φαρμάκων, που σύμφωνα με τις
οδηγίες τους ενδέχεται να επηρεάζουν την ικανότητα
οδήγησης, τιμωρείται με φυλάκιση τουλάχιστον δύο (2)
μηνών και με χρηματική ποινή τουλάχιστον διακοσίων
(200,00) ευρώ και με αφαίρεση της άδειας ικανότητας
οδηγού για χρονικό διάστημα τριών (3) μέχρι έξι (6)
μηνών, η οποία επιβάλλεται υποχρεωτικά από το δικαστήριο.»

  
Άρθρο 41
1. Το πρώτο εδάφιο της παραγράφου 1 του άρθρου
44 αντικαθίσταται ως εξής:
«Αυτοί που χρησιμοποιούν την οδό, όταν ειδοποιούνται
με τις συσκευές ηχητικής ή φωτεινής προειδοποίησης,
ότι πλησιάζει όχημα άμεσης ανάγκης ή όχημα
της τεχνικής επιτήρησης των φορέων λειτουργίας και
συντήρησης των οδών ή όχημα με το οποίο μεταφέρονται
πρόσωπα που έχουν ανάγκη άμεσης βοήθειας,
υποχρε−ούνται να αφήνουν χώρο, κινούμενοι προς τα
δεξιά της οδού, για να διέλθει το όχημα αυτό και σε
περίπτωση ανάγκης, να σταματούν.»
2. Το πρώτο εδάφιο της παραγράφου 7 του άρθρου
44 αντικαθίσταται ως εξής:
«Αυτός που παραβαίνει τις διατάξεις του άρθρου αυτού
τιμωρείται με διοικητικό πρόστιμο εκατόν πενήντα
(150,00) ευρώ.»

  
Άρθρο 42
Η παράγραφος 2 του άρθρου 46 αντικαθίσταται ως
εξής:
«2. Ο οδηγός που αρνείται να συμμορφωθεί με τις
υποδείξεις του αστυνομικού οργάνου για την ακινητοποίηση
του οχήματός του ή εκείνος, ο οποίος κινεί
όχημα του οποίου διατάχθηκε η ακινητοποίηση, όπως
ορίζεται στην προηγούμενη παράγραφο, τιμωρείται με
φυλάκιση μέχρις ενός (1) έτους και με χρηματική ποινή
τουλάχιστον διακοσίων (200,00) ευρώ, ως και με αφαίρεση
της άδειας ικανότητας οδηγού για χρονικό διάστημα
ενός (1) έως τριών (3) μηνών, η οποία επιβάλλεται
υποχρεωτικά από το δικαστήριο.»

  
Άρθρο 43
Η παράγραφος 5 του άρθρου 47 αντικαθίσταται ως
εξής:
«5. Αυτός που παραβαίνει τις διατάξεις της παραγράφου
2 του άρθρου αυτού τιμωρείται με διοικητικό πρόστιμο
τετρακοσίων (400,00) ευρώ, της δε παραγράφου
4 με διοικητικό πρόστιμο ογδόντα (80,00) ευρώ. Αυτός
που παραβαίνει τις λοιπές διατάξεις του άρθρου αυτού,
καθώς και αυτός που επιφέρει με οποιονδήποτε τρόπο,
και από αμέλεια ακόμη, φθορές στην οδό, εφόσον από
άλλη διάταξη δεν προβλέπεται αυστηρότερη ποινή, τιμωρείται
με φυλάκιση μέχρις ενός (1) έτους.»

  
Άρθρο 44
Η παράγραφος 6 του άρθρου 48 αντικαθίσταται ως
εξής:
«6. Αυτός που παραβαίνει τις διατάξεις του άρθρου
αυτού τιμωρείται με διοικητικό πρόστιμο τετρακοσίων
(400,00) ευρώ.»

  
Άρθρο 45
1. Η περίπτωση γ΄ της παραγράφου 2 του άρθρου 49
αντικαθίσταται ως εξής:
«γ. Για όλους τους αγώνες αυτοκινήτων, τρίτροχων
οχημάτων, μοτοσικλετών και μοτοποδηλάτων, από τον
Υπουργό Δημόσιας Τάξης ή τις υπ’ αυτού εξουσιοδοτημένες
Αρχές, ύστερα από σύμφωνη γνώμη του νομικού
προσώπου που εκπροσωπεί, επίσημα, στην Ελλάδα τη
Διεθνή Ομοσπονδία Αυτοκινήτων (Δ.Ο.Α.), τη Διεθνή
Ομοσπονδία Μοτοσικλέτας (Δ.Ο.Μ.) και προκειμένου για
αγώνες παλαιών αυτοκινήτων, τη Διεθνή Ομοσπονδία
Παλαιού Αυτοκινήτου (Δ.Ο.Π.Α.). Ειδικότερα για αγώνες
μοτοποδηλάτων, μοτοσικλετών και τρίτροχων οχημάτων
μπορεί η παραπάνω σύμφωνη γνώμη να εκφραστεί
από Πανελλήνια Αθλητική Ομοσπονδία Μοτοσικλετών,
σύμφωνα με κανόνες που ορίζει η Διεθνής Ομοσπονδία
Μοτοσικλέτας (Δ.Ο.Μ.). Ειδικά η τέλεση αγώνων με μικρά
τετράτροχα οχήματα (καρτ) πραγματοποιείται μόνο σε
ειδικούς προς τούτο χώρους (πίστες), για τους οποίους
έχει χορηγηθεί προηγουμένως άδεια αγωνιστικού
χώρου, σύμφωνα με τις διατάξεις του άρθρου 56Α του
ν. 2725/1999 (Α΄), όπως ισχύει και με τις προϋποθέσεις
Διεθνή Κανονισμού Καρτ, οι οποίες διαπιστώνονται
από το νομικό πρόσωπο που εκπροσωπεί στην
Ελλάδα τη Διεθνή Ομοσπονδία Αυτοκινήτου (Δ.Ο.Α.).
Η αίτηση των ενδιαφερομένων υποβάλλεται στο νομικό
πρόσωπο που εκπροσωπεί τη Δ.Ο.Α., τη Δ.Ο.Μ. ή τη
Δ.Ο.Π.Α. ή στην Πανελλήνια Αθλητική Ομοσπονδία Μοτοσικλετών
και διαβιβάζεται στο Υπουργείο Δημόσιας
Τάξης, μαζί με τη σύμφωνη γνώμη του, προκειμένου να
εκδοθεί η σχετική άδεια.»
2. Η παράγραφος 4 του άρθρου 49 αντικαθίσταται
ως εξής:
«4. Αυτός που παραβαίνει τις διατάξεις του άρθρου
αυτού τιμωρείται με φυλάκιση μέχρις ενός (1) έτους
και χρηματική ποινή τουλάχιστον διακοσίων (200,00)
ευρώ.»

  
Άρθρο 46
1. Η παράγραφος 1 του άρθρου 52 αντικαθίσταται
ως εξής:
«1. Μέτρα που αφορούν στη ρύθμιση της κυκλοφορίας,
στον καθορισμό των μονοδρόμων, ποδηλατοδρόμων και
κατευθύνσεων της κυκλοφορίας, στην προτεραιότητα
οδών, στην αλλαγή της διατομής του οδοστρώματος
ή της οδού, στον προσδιορισμό και τη λειτουργία των
χώρων στάθμευσης οχημάτων σε κοινόχρηστους χώρους
και γενικά στον καθορισμό χώρων στάθμευσης
και στην επιβολή περιορισμών ή απαγορεύσεων κυκλοφορίας
ή στάθμευσης, λαμβάνονται με αποφάσεις του
Νομαρχιακού ή Δημοτικού ή Κοινοτικού Συμβουλίου με
βάση μελέτες, που έχουν εκπονηθεί από τις αρμόδιες
Τεχνικές Υπηρεσίες των Οργανισμών Τοπικής Αυτοδιοίκησης.
Οι αποφάσεις αυτές εγκρίνονται από τον Γενικό
Γραμματέα Περιφέρειας.
Κατ’ εξαίρεση, τα μέτρα του προηγούμενου εδαφίου
λαμβάνονται με βάση μελέτες που έχουν εκπονηθεί
ή εγκριθεί από τις αρμόδιες υπηρεσίες κυκλοφορίας
του Υπουργείου Περιβάλλοντος, Χωροταξίας και Δημόσιων
Έργων ή της Περιφέρειας, με αποφάσεις των
κατά τόπους αρμόδιων Αστυνομικών Διευθύνσεων ή
Διευθύνσεων Τροχαίας, όταν αυτά αφορούν:
α) Το εθνικό και επαρχιακό δίκτυο της χώρας, τις
παρακαμπτήριες οδούς αυτού και αυτές που το επηρεάζουν,
καθώς και τα υπάρχοντα ή προγραμματιζόμενα
συγκοινωνιακά έργα του Υπουργείου Περιβάλλοντος,
Χωροταξίας και Δημόσιων Έργων στο αστικό και υπεραστικό
δίκτυο.
β) Το βασικό οδικό δίκτυο, όπως αυτό ορίζεται με
αποφάσεις του Υπουργού Περιβάλλοντος, Χωροταξίας
και Δημόσιων Έργων, των Δήμων και Κοινοτήτων:
− Του Νομού Αττικής, εκτός των Δήμων και των Κοινοτήτων
των Επαρχιών Αιγίνης, Κυθήρων, Τροιζηνίας,
Ύδρας και του υπολοίπου Επαρχίας Πειραιώς.
− Του πολεοδομικού συγκροτήματος Θεσσαλονίκης
(Θεσσαλονίκη, Καλαμαριά, Μενεμένη, Αμπελόκηποι, Εύοσμος,
Σταυρούπολη, Πολίχνη, Νεάπολη, Άγιος Παύλος,
Πανόραμα, Θέρμη, Ευκαρπία, Καλοχώρι, Ελευθέριο Κορδελιού,
Πυλαία, Συκεών και Τριανδρία).
− Του πολεοδομικού συγκροτήματος Βόλου (Βόλος,
Ν. Ιωνία, Ν. Δημητριάδα, Αγ. Παρασκευή, Άγ. Γεώργιος,
Άνω Βόλος, Άλλη Μεριά).
− Του πολεοδομικού συγκροτήματος Ηρακλείου (Ηράκλειο,
Αλικαρνασσός, Γάζι) και
− Των Δήμων Πατρών και Λάρισας.
γ) Τις παρακαμπτήριες οδούς του βασικού δικτύου της
προηγούμενης περίπτωσης και τις οδούς που επηρεάζουν
το ανωτέρω δίκτυο ή την κυκλοφορία στα όρια
των δήμων ή κοινοτήτων.
Οι παραπάνω κανονιστικές αποφάσεις που αφορούν
την κυκλοφορία κοινοποιούνται στις κατά τόπους Υπηρεσίες
Τροχαίας ή στις Αστυνομικές Υπηρεσίες που
ασκούν καθήκοντα Τροχαίας, καθώς και στις αρμόδιες
υπηρεσίες κυκλοφορίας της Γενικής Γραμματείας Δημόσιων
Έργων του Υπουργείου Περιβάλλοντος, Χωροταξίας
και Δημόσιων Έργων.
Οι παραβάτες των παραπάνω κανονιστικών αποφάσεων,
που αφορούν θέματα κυκλοφορίας και στάθμευσης
οχημάτων, τιμωρούνται σύμφωνα με τις σχετικές
διατάξεις του παρόντος Κώδικα.
Αν από τη λήψη των μέτρων της παρούσας παραγράφου
επηρεάζονται οι υπηρεσίες οδικής μαζικής μεταφοράς,
απαιτείται και η σύμφωνη γνώμη του Οργανισμού
Αστικών Συγκοινωνιών Αθηνών (Ο.Α.Σ.Α.), για την περιοχή
αρμοδιότητάς του ή των Υπηρεσιών Μεταφορών
και Επικοινωνιών των Νομαρχιακών Αυτοδιοικήσεων για
τις άλλες περιοχές της χώρας.»
2. Η παράγραφος 5 του άρθρου 52 αντικαθίσταται
ως εξής:
«5. Σε οδούς, στις οποίες για ειδικούς λόγους επιβάλλεται
η αναγκαστική μείωση της ταχύτητας των
οχημάτων ή ο περιορισμός της κυκλοφορίας τους, μπορεί
να ορίζεται, με απόφαση του οικείου Δημοτικού ή
Κοινοτικού Συμβουλίου, η δημιουργία ειδικών διαμορφώσεων
του οδοστρώματος ή η τοποθέτηση κινητών
εμποδίων. Με απόφαση του Υπουργού Περιβάλλοντος,
Χωροταξίας και Δημόσιων Έργων καθορίζονται οι κατηγορίες
των οδών στις οποίες επιτρέπεται η δημιουργία
των ως άνω διαμορφώσεων ή η τοποθέτηση κινητών
εμποδίων, οι προϋποθέσεις δημιουργίας ή τοποθέτησής
τους, οι προδιαγραφές και τα τεχνικά χαρακτηριστικά
τους και η ειδική σήμανση που πρέπει να εφαρμόζεται,
κατά περίπτωση.
Εκείνος που παραβαίνει την παραπάνω υπουργική
απόφαση τιμωρείται με φυλάκιση από έναν (1) έως έξι
(6) μήνες και χρηματική ποινή από χίλια (1.000,00) έως
δέκα χιλιάδες (10.000,00) ευρώ. Με τις ίδιες ποινικές
κυρώσεις τιμωρείται και εκείνος που δημιουργεί ειδική
διαμόρφωση ή τοποθετεί κινητά εμπόδια πριν από την
έκδοση της υπουργικής αποφάσεως.»
3. Το τέταρτο εδάφιο της παραγράφου 6 του άρθρου
52 αντικαθίσταται ως εξής:
«Η παράβαση των διατάξεων των αποφάσεων που
εκδίδονται κατά το προηγούμενο εδάφιο τιμωρείται,
για μεν τη στάθμευση κατά τις διατάξεις του άρθρου
5 του παρόντος Κώδικα, για δε τα μέτρα περιορισμού ή
απαγόρευσης της κυκλοφορίας με διοικητικό πρόστιμο
διακοσίων (200,00) ευρώ.»
4. Το τελευταίο εδάφιο της παραγράφου 8 του άρθρου
52 αντικαθίσταται ως εξής:
«Οι μεν παραβάτες των διατάξεων που θεσπίζονται
βάσει των εξουσιοδοτήσεων του πρώτου εδαφίου της
παραγράφου αυτής, τιμωρούνται με τις ειδικές διατάξεις
του ν. 3446/2006 που αφορούν τα φορτηγά οχήματα, οι
δε παραβάτες των διατάξεων που θεσπίζονται βάσει
των εξουσιοδοτήσεων του δευτέρου και τρίτου εδαφίου
της παραγράφου αυτής τιμωρούνται με διοικητικό
πρόστιμο τετρακοσίων (400,00) ευρώ.»

  
Άρθρο 47
1. Η παράγραφος 1 του άρθρου 53 αντικαθίσταται
ως εξής:
«1. α. Με κοινές αποφάσεις των Υπουργών Περιβάλλοντος,
Χωροταξίας και Δημόσιων Έργων και Μεταφορών
και Επικοινωνιών καθορίζονται το μέγιστο όριο
των διαστάσεων, του βάρους, του φορτίου και των ανά
άξονα επιβαρύνσεων των αυτοκινήτων οχημάτων και
των ρυμουλκουμένων από αυτά.
β. Με κοινές αποφάσεις των Υπουργών Περιβάλλοντος,
Χωροταξίας και Δημόσιων Έργων και Αγροτικής
Ανάπτυξης και Τροφίμων καθορίζονται τα παραπάνω
τεχνικά στοιχεία για τα αγροτικά μηχανήματα.
γ. Με κοινές αποφάσεις των Υπουργών Περιβάλλοντος,
Χωροταξίας και Δημόσιων Έργων και Ανάπτυξης
καθορίζονται τα παραπάνω θέματα για τα μηχανήματα
έργων.
δ. Με κοινές αποφάσεις των Υπουργών Μεταφορών
και Επικοινωνιών και Δημόσιας Τάξης καθορίζονται τα
παραπάνω θέματα για τα μοτοποδήλατα, ποδήλατα και
χειροκίνητα οχήματα και
ε. Με κοινές αποφάσεις των Υπουργών Εσωτερικών,
Δημόσιας Διοίκησης και Αποκέντρωσης και Μεταφορών
και Επικοινωνιών καθορίζονται τα παραπάνω θέματα
για τα ζωήλατα οχήματα.
Η ενσωμάτωση στην ελληνική νομοθεσία οδηγιών της
Ευρωπαϊκής Ένωσης σχετικά με τα παραπάνω τεχνικά
στοιχεία γίνεται αντίστοιχα με κοινές αποφάσεις του
Υπουργού Οικονομίας και Οικονομικών και των συναρμόδιων
Υπουργών.»
2. Η παράγραφος 6 του άρθρου 53 αντικαθίσταται
ως εξής:
«6. Αυτός που παραβαίνει τις διατάξεις του παρόντος
άρθρου και των κατ’ εξουσιοδότηση αυτού εκδιδομένων
κοινών υπουργικών αποφάσεων τιμωρείται με διοικητικό
πρόστιμο τετρακοσίων (400,00) ευρώ και με αφαίρεση
της άδειας ικανότητας οδηγού για χρονικό διάστημα
τριάντα (30) ημερών σύμφωνα με τις προϋποθέσεις και
τη διαδικασία του άρθρου 103 του παρόντος Κώδικα,
εκτός των φορτηγών αυτοκινήτων για τα οποία εφαρμόζονται
οι ειδικές διατάξεις του ν. 3446/2006.»

  
Άρθρο 48
Η παράγραφος 5 του άρθρου 54 αντικαθίσταται ως
εξής:
«5. Αυτός που παραβαίνει τις διατάξεις του άρθρου αυτού
τιμωρείται με διοικητικό πρόστιμο ογδόντα (80,00)
ευρώ.»

  
Άρθρο 49
Η παράγραφος 10 του άρθρου 55 αντικαθίσταται ως
εξής:
«10. Αυτός που θέτει στην κυκλοφορία, ως και αυτός
που οδηγεί αυτοκίνητο όχημα, που δεν είναι εφοδιασμένο
με σύστημα τροχοπέδησης, το οποίο να λειτουργεί
σύμφωνα με τις διατάξεις του άρθρου αυτού τιμωρείται
με διοικητικό πρόστιμο διακοσίων (200,00) ευρώ.»

  
Άρθρο 50
Η παράγραφος 7 του άρθρου 56 αντικαθίσταται ως
εξής:
«7. Αυτός που θέτει σε κυκλοφορία, καθώς και αυτός
που οδηγεί όχημα που έλκει ρυμουλκούμενο εκ των
ανωτέρω, το οποίο δεν είναι εφοδιασμένο με σύστημα
τροχοπέδησης που λειτουργεί σύμφωνα με τις διατάξεις
του άρθρου αυτού τιμωρείται με διοικητικό πρόστιμο
διακοσίων (200,00) ευρώ.»

  
Άρθρο 51
Η παράγραφος 2 του άρθρου 57 αντικαθίσταται ως
εξής:
«2. Αυτός που θέτει σε κυκλοφορία, καθώς και αυτός που
οδηγεί συνδυασμό οχημάτων, που δεν είναι εφοδιασμένος
με σύστημα τροχοπέδησης, το οποίο να λειτουργεί
σύμφωνα με τις διατάξεις του άρθρου αυτού τιμωρείται
με διοικητικό πρόστιμο διακοσίων (200,00) ευρώ.»

  
Άρθρο 52
Η παράγραφος 5 του άρθρου 58 αντικαθίσταται ως
εξής:
«5. Αυτός που θέτει σε κυκλοφορία, καθώς και αυτός
που οδηγεί μοτοποδήλατο ή μοτοσικλέτα ή τρίτροχο
όχημα, που δεν είναι εφοδιασμένα με σύστημα τροχοπέδησης,
που λειτουργεί σύμφωνα με τα οριζόμενα στο
άρθρο αυτό, τιμωρείται με διοικητικό πρόστιμο διακοσίων
(200,00) ευρώ.»

  
Άρθρο 53
Η παράγραφος 2 του άρθρου 59 αντικαθίσταται ως
εξής:
«2. Αυτός που θέτει σε κυκλοφορία, καθώς και αυτός
που οδηγεί ποδήλατο, που δεν είναι εφοδιασμένο με
σύστημα τροχοπέδησης, το οποίο να λειτουργεί σύμφωνα
με τα οριζόμενα στο άρθρο αυτό, τιμωρείται με
διοικητικό πρόστιμο σαράντα (40,00) ευρώ.»

  
Άρθρο 54
Η παράγραφος 2 του άρθρου 60 αντικαθίσταται ως
εξής:
«2. Αυτός που θέτει σε κυκλοφορία, καθώς και αυτός
που οδηγεί ζωήλατο όχημα, που δεν είναι εφοδιασμένο
με σύστημα τροχοπέδησης, που λειτουργεί σύμφωνα με
τα οριζόμενα στο άρθρο αυτό, τιμωρείται με διοικητικό
πρόστιμο σαράντα (40,00) ευρώ.»

  
Άρθρο 55
Η παράγραφος 3 του άρθρου 61 αντικαθίσταται ως
εξής:
«3. Αυτός που θέτει σε κυκλοφορία, καθώς και αυτός
που οδηγεί αγροτικό μηχάνημα, που δεν είναι εφοδιασμένο
με το προβλεπόμενο πιο πάνω σύστημα τροχοπέδησης
ή αυτό δεν λειτουργεί, σύμφωνα με τις διατάξεις
του άρθρου αυτού τιμωρείται με διοικητικό πρόστιμο
διακοσίων (200,00) ευρώ.»

  
Άρθρο 56
Η παράγραφος 3 του άρθρου 62 αντικαθίσταται ως
εξής:
«3. Αυτός που θέτει σε κυκλοφορία, καθώς και αυτός που
οδηγεί μηχάνημα έργων, που δεν είναι εφοδιασμένο με το
προβλεπόμενο σύστημα τροχοπέδησης, που να λειτουργεί
σύμφωνα με τις διατάξεις του άρθρου αυτού τιμωρείται
με διοικητικό πρόστιμο διακοσίων (200,00) ευρώ.»

  
Άρθρο 57
Η παράγραφος 3 του άρθρου 63 αντικαθίσταται ως
εξής:
«3. Αυτός που θέτει σε κυκλοφορία, καθώς και αυτός
που οδηγεί όχημα από τα πιο πάνω, το οποίο δεν είναι
εφοδιασμένο με τα προβλεπόμενα ως άνω φώτα πορείας,
που να λειτουργούν σύμφωνα με τις διατάξεις
του άρθρου αυτού τιμωρείται με διοικητικό πρόστιμο
εκατόν πενήντα (150,00) ευρώ.»

  
Άρθρο 58
Η παράγραφος 3 του άρθρου 64 αντικαθίσταται ως
εξής:
«3. Αυτός που θέτει σε κυκλοφορία, καθώς και αυτός
που οδηγεί αυτοκίνητο όχημα από τα πιο πάνω, το
οποίο δεν είναι εφοδιασμένο με τα προβλεπόμενα ως
άνω φώτα διασταύρωσης, που να λειτουργούν σύμφωνα
με τις διατάξεις του άρθρου αυτού τιμωρείται με διοικητικό
πρόστιμο εκατόν πενήντα (150,00) ευρώ.»

  
Άρθρο 59
Η παράγραφος 6 του άρθρου 65 αντικαθίσταται ως
εξής:
«6. Αυτός που θέτει σε κυκλοφορία, καθώς και αυτός
που οδηγεί αυτοκίνητο όχημα ή ρυμουλκούμενο από τα
πιο πάνω, το οποίο δεν είναι εφοδιασμένο με τα φώτα
θέσης που προβλέπονται και τα οποία λειτουργούν σύμφωνα
με τις διατάξεις του άρθρου αυτού τιμωρείται με
διοικητικό πρόστιμο εκατόν πενήντα (150,00) ευρώ.»

  
Άρθρο 60
Η παράγραφος 3 του άρθρου 66 αντικαθίσταται ως
εξής:
«3. Αυτός που θέτει σε κυκλοφορία, καθώς και αυτός
που οδηγεί αυτοκίνητο όχημα από τα πιο πάνω ή ρυμουλκούμενο,
το οποίο δεν είναι εφοδιασμένο με τα
προβλεπόμενα πιο πάνω φώτα που να λειτουργούν σύμφωνα
με τις διατάξεις του άρθρου αυτού τιμωρείται με
διοικητικό πρόστιμο εκατόν πενήντα (150,00) ευρώ.»

  
Άρθρο 61
Η παράγραφος 2 του άρθρου 67 αντικαθίσταται ως
εξής:
«2. Αυτός που θέτει σε κυκλοφορία, καθώς και αυτός
που οδηγεί αυτοκίνητο όχημα ή ρυμουλκούμενο, το οποίο
δεν είναι εφοδιασμένο με το προβλεπόμενο πιο πάνω
φως πινακίδας αριθμού κυκλοφορίας, που να λειτουργεί
σύμφωνα με τις διατάξεις του άρθρου αυτού τιμωρείται
με διοικητικό πρόστιμο σαράντα (40,00) ευρώ.»

  
Άρθρο 62
Η παράγραφος 2 του άρθρου 68 αντικαθίσταται ως
εξής:
«2. Αυτός που θέτει σε κυκλοφορία, καθώς και αυτός
που οδηγεί αυτοκίνητο όχημα ή ρυμουλκούμενο, το
οποίο δεν είναι εφοδιασμένο με τα προβλεπόμενα πιο
πάνω φώτα πέδησης, που να λειτουργούν σύμφωνα με
τις διατάξεις του άρθρου αυτού τιμωρείται με διοικητικό
πρόστιμο εκατόν πενήντα (150,00) ευρώ.»

  
Άρθρο 63
Η παράγραφος 3 του άρθρου 69 αντικαθίσταται ως
εξής:
«3. Αυτός που θέτει σε κυκλοφορία, καθώς και αυτός
που οδηγεί όχημα εκ των πιο πάνω, το οποίο έχει φώτα
ομίχλης που δεν πληρούν τους όρους του άρθρου αυτού
τιμωρείται με διοικητικό πρόστιμο σαράντα (40,00)
ευρώ.»

  
Άρθρο 64
Η παράγραφος 2 του άρθρου 70 αντικαθίσταται ως
εξής:
«2. Αυτός που θέτει σε κυκλοφορία, καθώς και αυτός
που οδηγεί αυτοκίνητο όχημα, το οποίο έχει φως
οπισθοπορείας, που δεν πληροί τους όρους του άρθρου
αυτού τιμωρείται με διοικητικό πρόστιμο σαράντα
(40,00) ευρώ.»

  
Άρθρο 65
Η παράγραφος 3 του άρθρου 71 αντικαθίσταται ως
εξής:
«3. Αυτός που θέτει σε κυκλοφορία, καθώς και αυτός
που οδηγεί όχημα, που αναφέρεται στην πιο πάνω παράγραφο
και το οποίο δεν είναι εφοδιασμένο με τους
πιο πάνω προβλεπόμενους φωτεινούς δείκτες κατεύθυνσης
που να λειτουργούν σύμφωνα με τις διατάξεις
του άρθρου αυτού τιμωρείται με διοικητικό πρόστιμο
εκατόν πενήντα (150,00) ευρώ.»

  
Άρθρο 66
Η παράγραφος 6 του άρθρου 72 αντικαθίσταται ως
εξής:
«6. Αυτός που θέτει σε κυκλοφορία, καθώς και αυτός
που οδηγεί αυτοκίνητο όχημα ή ρυμουλκούμενο, που
δεν έχει τους κατά το άρθρο αυτό προβλεπόμενους
αντανακλαστήρες, τιμωρείται με διοικητικό πρόστιμο
εκατόν πενήντα (150,00) ευρώ.»

  
Άρθρο 67
Η παράγραφος 2 του άρθρου 73 αντικαθίσταται ως
εξής:
« 2. Αυτός που θέτει σε κυκλοφορία, καθώς και αυτός
που οδηγεί όχημα ή συνδυασμό οχημάτων, που δεν είναι
εφοδιασμένο με το πιο πάνω προβλεπόμενο ηλεκτρικό
σύστημα, το οποίο να λειτουργεί σύμφωνα με τις
διατάξεις του άρθρου αυτού τιμωρείται με διοικητικό
πρόστιμο ογδόντα (80,00) ευρώ.»

  
Άρθρο 68
Η παράγραφος 7 του άρθρου 74 αντικαθίσταται ως
εξής:
«7. Αυτός που θέτει σε κυκλοφορία, καθώς και αυτός
που οδηγεί όχημα από τα πιο πάνω, το οποίο δεν είναι
εφοδιασμένο με τα ως άνω προβλεπόμενα φώτα, που
να λειτουργούν σύμφωνα με τις διατάξεις του άρθρου
αυτού τιμωρείται με διοικητικό πρόστιμο εκατόν πενήντα
(150,00) ευρώ.»

  
Άρθρο 69
Η παράγραφος 3 του άρθρου 75 αντικαθίσταται ως
εξής:
«3. Αυτός που θέτει σε κυκλοφορία, καθώς και αυτός
που οδηγεί τρίτροχη μοτοσικλέτα, η οποία δεν είναι
εφοδιασμένη με τα πιο πάνω προβλεπόμενα φώτα και
αντανακλαστικά στοιχεία, που να λειτουργούν σύμφωνα
με τις διατάξεις του άρθρου αυτού τιμωρείται με διοικητικό
πρόστιμο εκατόν πενήντα (150,00) ευρώ.»

  
Άρθρο 70
Η παράγραφος 2 του άρθρου 76 αντικαθίσταται ως
εξής:
«2. Αυτός που θέτει σε κυκλοφορία, καθώς και αυτός
που οδηγεί ποδήλατο, το οποίο δεν είναι εφοδιασμένο
με τα πιο πάνω προβλεπόμενα φώτα και αντανακλαστικά
στοιχεία, που να λειτουργούν σύμφωνα με τις
διατάξεις του άρθρου αυτού τιμωρείται με διοικητικό
πρόστιμο σαράντα (40,00) ευρώ.»

  
Άρθρο 71
Η παράγραφος 2 του άρθρου 77 αντικαθίσταται ως
εξής:
«2. Αυτός που θέτει σε κυκλοφορία, καθώς και αυτός
που οδηγεί ζωήλατο όχημα, το οποίο δεν είναι εφοδιασμένο
με τα πιο πάνω προβλεπόμενα φώτα και αντανακλαστικά
στοιχεία, που να λειτουργούν σύμφωνα με
τις διατάξεις του άρθρου αυτού τιμωρείται με διοικητικό
πρόστιμο σαράντα (40,00) ευρώ.»

  
Άρθρο 72
Η παράγραφος 3 του άρθρου 78 αντικαθίσταται ως
εξής:
«3. Αυτός που θέτει σε κυκλοφορία, καθώς και αυτός
που οδηγεί όχημα εκ των πιο πάνω, το οποίο δεν είναι
εφοδιασμένο με το προβλεπόμενο σύστημα φωτισμού,
που να λειτουργεί σύμφωνα με τις διατάξεις του άρθρου
αυτού, ως και αυτός που παραβαίνει τη διάταξη της παραγράφου
2 του άρθρου αυτού τιμωρείται με διοικητικό
πρόστιμο εκατόν πενήντα (150,00) ευρώ.»

  
Άρθρο 73
Η παράγραφος 3 του άρθρου 79 αντικαθίσταται ως
εξής:
«3. Αυτός που θέτει σε κυκλοφορία, καθώς και αυτός
που οδηγεί όχημα από τα πιο πάνω, το οποίο δεν είναι
εφοδιασμένο με το προβλεπόμενο σύστημα φωτισμού,
που να λειτουργεί σύμφωνα με τις διατάξεις του άρθρου
αυτού, ως και αυτός που παραβαίνει τη διάταξη της παραγράφου
2 του άρθρου αυτού τιμωρείται με διοικητικό
πρόστιμο εκατόν πενήντα (150,00) ευρώ.»

  
Άρθρο 74
Η παράγραφος 8 του άρθρου 80 αντικαθίσταται ως
εξής:
«8. Αυτός που παραβαίνει τις διατάξεις του άρθρου αυτού
τιμωρείται με διοικητικό πρόστιμο ογδόντα (80,00)
ευρώ.»

  
Άρθρο 75
1. Η παράγραφος 7 του άρθρου 81 αντικαθίσταται
ως εξής:
«7. Τα διαφανή μέρη των αυτοκινήτων, οχημάτων και
των ρυμουλκουμένων, τα οποία αποτελούν τμήμα του
αμαξώματος αυτών, περιλαμβανομένου και του ανεμοθώρακα,
καθώς και οποιουδήποτε εσωτερικού χωρίσματος,
επιβάλλεται να είναι κατασκευασμένα κατά
τρόπο ώστε, αφ’ ενός μεν, σε περίπτωση θραύσης τους,
ο κίνδυνος τραυματισμού προσώπων να μειώνεται στο
ελάχιστο, αφ’ ετέρου δε να είναι ορατός τόσο ο οδηγός
όσο και οι επιβαίνοντες αυτού. Με κοινή απόφαση των
Υπουργών Μεταφορών και Επικοινωνιών και Δημόσιας
Τάξης καθορίζονται οι προδιαγραφές των μεμβρανών
που επιτρέπεται να επικολλώνται στα παράθυρα πίσω
από τη θέση του οδηγού − συνοδηγού, όταν το αυτοκίνητο
διαθέτει δεξιό καθρέπτη, καθώς και οι περιπτώσεις
εκείνες που για ιατρικούς λόγους επιτρέπεται η
επικόλληση μεμβρανών σε όλα τα παράθυρα του αυτοκινήτου.
Ειδικότερα, τα διαφανή μέρη του ανεμοθώρακα πρέπει
να είναι κατασκευασμένα από τέτοια ύλη, ώστε:
α) η διαφάνεια του ανεμοθώρακα να μην ελαττώνεται
με την πάροδο του χρόνου·
β) να μην παραμορφώνουν τις εικόνες των αντικειμένων
που φαίνονται δια μέσου του ανεμοθώρακα·
γ) σε περίπτωση θραύσης τους, ο οδηγός να έχει ικανή
καθαρή θέα της οδού.»
2. Οι παράγραφοι 26 και 27 του άρθρου 81 αντικαθίστανται
ως εξής:
«26. Αυτός που θέτει σε κυκλοφορία, καθώς και αυτός
που οδηγεί οδικό όχημα, τρίτροχο όχημα, μοτοσικλέτα,
μοτοποδήλατο, αγροτικό μηχάνημα ή μηχάνημα έργων,
κατά παράβαση των διατάξεων του άρθρου αυτού ή
που δεν είναι εφοδιασμένο με τους από το άρθρο αυτό
προβλεπόμενους μηχανισμούς, πινακίδες, συσκευές, ζώνες
ασφαλείας ή συστήματα ή που έχει μηχανισμούς,
πινακίδες, συσκευές, ζώνες ασφαλείας ή συστήματα
που δεν πληρούν τις απαιτήσεις του άρθρου αυτού τιμωρείται
με διοικητικό πρόστιμο ογδόντα (80,00) ευρώ,
στην περίπτωση δε που δεν είναι εφοδιασμένο με τις
ζώνες ασφαλείας που προβλέπονται στην παράγραφο
17 του άρθρου αυτού τιμωρείται με διοικητικό πρόστιμο
διακοσίων (200,00) ευρώ.
27. Αυτός που θέτει σε κυκλοφορία, καθώς και αυτός
που οδηγεί όχημα άλλης κατηγορίας, κατά παράβαση
των διατάξεων του άρθρου αυτού ή που δεν είναι εφοδιασμένο
με τους από το άρθρο αυτό προβλεπόμενους,
κατά περίπτωση, μηχανισμούς, πινακίδες, συσκευές ή
συστήματα ή που έχει μηχανισμούς, πινακίδες, συσκευές
ή συστήματα, που δεν πληρούν τις απαιτήσεις του άρθρου
αυτού τιμωρείται με διοικητικό πρόστιμο ογδόντα
(80,00) ευρώ.»

  
Άρθρο 76
Η παράγραφος 5 του άρθρου 82 αντικαθίσταται ως
εξής:
«5. Αυτός που θέτει σε κυκλοφορία, καθώς και αυτός
που οδηγεί όχημα, το οποίο δεν πληροί τις απαιτήσεις
του άρθρου αυτού τιμωρείται με διοικητικό πρόστιμο
ογδόντα (80,00) ευρώ.»

  
Άρθρο 77
Η παράγραφος 4 του άρθρου 83 αντικαθίσταται ως
εξής:
«4. Αυτός που παραβαίνει τις διατάξεις του άρθρου
αυτού, καθώς και των κατ’ εξουσιοδότηση αυτού εκδιδόμενων
υπουργικών αποφάσεων, τιμωρείται με διοικητικό
πρόστιμο είκοσι (20,00) ευρώ.»

  
Άρθρο 78
Η παράγραφος 4 του άρθρου 86 αντικαθίσταται ως
εξής:
«4. Ο κάτοχος οχήματος, ο οποίος δεν το προσκομίζει
για τον τακτικό ή έκτακτο τεχνικό έλεγχο εντός της
καθοριζόμενης προθεσμίας, τιμωρείται με διοικητικό
πρόστιμο τετρακοσίων (400,00) ευρώ. Για τη σχετική
παράβαση που αφορά σε φορτηγά οχήματα έχει εφαρμογή
η ειδική διάταξη του ν. 3446/2006.»

  
Άρθρο 79
Το πρώτο εδάφιο της παραγράφου 3 του άρθρου 87
αντικαθίσταται ως εξής:
«Αυτός που κυκλοφορεί μηχανοκίνητο όχημα, το οποίο
δεν έχει νόμιμα απογραφεί και ταξινομηθεί, τιμωρείται
με διοικητικό πρόστιμο τετρακοσίων (400,00) ευρώ και
με αφαίρεση της άδειας κυκλοφορίας του οχήματος
μέχρι της απογραφής του σύμφωνα με τις προϋποθέσεις
και τη διαδικασία του άρθρου 103 του παρόντος
Κώδικα. Για τη σχετική παράβαση που αφορά σε φορτηγά
οχήματα έχουν εφαρμογή οι ειδικές διατάξεις του
ν. 3446/2006.»

  
Άρθρο 80
1. Στο άρθρο 88, από την παράγραφο 1 διαγράφεται η
λέξη «ποδήλατο», από την παράγραφο 2 διαγράφονται
οι λέξεις «και τα ποδήλατα» και από την παράγραφο 3
διαγράφονται οι λέξεις «και ποδήλατα».
2. Οι παράγραφοι 4, 5 και 6 του άρθρου 88 αντικαθίστανται
ως εξής:
«4. Αυτός που θέτει σε κυκλοφορία, καθώς και αυτός
που οδηγεί αυτοκίνητο όχημα ή ρυμουλκούμενο από
αυτό, καθώς και τρίτροχο όχημα ή μοτοσικλέτα, που
δεν είναι εφοδιασμένο με άδεια κυκλοφορίας ή του
οποίου η άδεια κυκλοφορίας έχει αφαιρεθεί, τιμωρείται
με φυλάκιση ενός (1) μέχρι έξι (6) μηνών και με χρηματική
ποινή τουλάχιστον διακοσίων (200,00) ευρώ. Για
τη σχετική παράβαση που αφορά φορτηγά οχήματα
έχουν εφαρμογή οι ειδικές διατάξεις του ν. 3446/2006.
5. Αυτός που θέτει σε κυκλοφορία, καθώς και αυτός
που οδηγεί αγροτικό μηχάνημα με ή χωρίς ρυμουλκούμενο
ή μηχάνημα έργων με ή χωρίς ρυμουλκούμενο,
που δεν είναι εφοδιασμένο με άδεια κυκλοφορίας ή του
οποίου η άδεια κυκλοφορίας έχει αφαιρεθεί, τιμωρείται
με διοικητικό πρόστιμο διακοσίων (200,00) ευρώ.
6. Αυτός που θέτει σε κυκλοφορία, καθώς και αυτός
που οδηγεί μοτοποδήλατο που δεν είναι εφοδιασμένο
με άδεια κυκλοφορίας ή του οποίου η άδεια κυκλοφορίας
έχει αφαιρεθεί ή έχει λήξει, τιμωρείται με διοικητικό
πρόστιμο διακοσίων (200,00) ευρώ, αυτός δε που θέτει
σε κυκλοφορία και αυτός που οδηγεί ζωήλατο όχημα,
που δεν είναι εφοδιασμένο με άδεια κυκλοφορίας, τιμωρείται
με διοικητικό πρόστιμο είκοσι (20,00) ευρώ.»

  
Άρθρο 81
Η παράγραφος 3 του άρθρου 89 αντικαθίσταται ως
εξής:
«3. Αυτός που παραβαίνει τις διατάξεις του άρθρου
αυτού τιμωρείται με φυλάκιση ενός (1) μέχρι τριών (3)
μηνών και με χρηματική ποινή τουλάχιστον διακοσίων
(200,00) ευρώ. Για τη σχετική παράβαση που αφορά σε
φορτηγά οχήματα έχουν εφαρμογή οι ειδικές διατάξεις
του ν. 3446/2006.»

  
Άρθρο 82
1. Στο άρθρο 90 από την παράγραφο 1 διαγράφεται
η λέξη «ποδήλατο».
2. Η παράγραφος 2 του άρθρου 90 αντικαθίσταται
ως εξής:
«2. Οι διαστάσεις, οι προδιαγραφές, ο τρόπος κατασκευής
και η διαδικασία χορήγησης των πινακίδων της
προηγούμενης παραγράφου, τα της αντικατάστασης
αυτών σε περίπτωση απώλειας, κλοπής, καταστροφής
ή φθοράς, τα της χορήγησης πινακίδων για δοκιμαστική
ή προσωρινή κυκλοφορία, ο τρόπος και η θέση
ανάρτησης, τα των εγγραφών και ενδείξεων επ’ αυτών,
καθώς και οποιοδήποτε σχετικό θέμα, ρυθμίζονται, για
τα αυτοκίνητα, καθώς και για τα τρίτροχα οχήματα και
τις μοτοσικλέτες και τα υπ’ αυτών ρυμουλκούμενα με
απόφαση του Υπουργού Μεταφορών και Επικοινωνιών,
για τα αγροτικά μηχανήματα με απόφαση του Υπουργού
Αγροτικής Ανάπτυξης και Τροφίμων, για τα μηχανήματα
έργων με απόφαση του Υπουργού Περιβάλλοντος, Χωροταξίας
και Δημόσιων Έργων, για τα μοτοποδήλατα
με απόφαση του Υπουργού Δημόσιας Τάξης και για τα
ζωήλατα οχήματα με απόφαση του Υπουργού Εσωτερικών,
Δημόσιας Διοίκησης και Αποκέντρωσης.»
3. Η παράγραφος 4 του άρθρου 90 αντικαθίσταται
ως εξής:
«4. Αυτός που θέτει σε κυκλοφορία αυτοκίνητο όχημα,
το οποίο δεν έχει τοποθετημένες και τις δύο πινακίδες
αριθμού κυκλοφορίας, οι οποίες έχουν νόμιμα χορηγηθεί,
καθώς και εκείνος, ο οποίος κυκλοφορεί άλλης κατηγορίας
όχημα, που δεν είναι εφοδιασμένο με κανονικές
πινακίδες αριθμού κυκλοφορίας, τιμωρείται με διοικητικό
πρόστιμο τριακοσίων (300,00) ευρώ. Με διοικητικό
πρόστιμο τριακοσίων (300,00) ευρώ τιμωρείται και αυτός
που οδηγεί οδικό όχημα του οποίου οι πινακίδες δεν
είναι, για οποιονδήποτε λόγο, ευκρινώς ορατές ή αναγνωρίσιμες
από τεχνικά μέσα βεβαίωσης παραβάσεων
ή τοποθετεί επ’ αυτών μη αντανακλαστικό υλικό. Για τη
σχετική παράβαση που αφορά φορτηγά οχήματα έχουν
εφαρμογή οι ειδικές διατάξεις του ν. 3446/2006.»

  
Άρθρο 83
Η παράγραφος 4 του άρθρου 91 αντικαθίσταται ως
εξής:
«4. Αυτός που παραβαίνει τις διατάξεις της προηγούμενης
παραγράφου τιμωρείται με διοικητικό πρόστιμο
σαράντα (40,00) ευρώ.»

  
Άρθρο 84
Η παράγραφος 3 του άρθρου 93 αντικαθίσταται ως
εξής:
«3. Αυτός που παραβαίνει τις διατάξεις του άρθρου
αυτού τιμωρείται με διοικητικό πρόστιμο εκατό (100,00)
ευρώ.»

  
Άρθρο 85
1. Η παράγραφος 5 του άρθρου 94 αντικαθίσταται
ως εξής:
«5. Όποιος οδηγεί αυτοκίνητο ή τρίτροχο όχημα ή
μοτοσικλέτα χωρίς να έχει εκδοθεί νόμιμα στο όνομά
του η κατάλληλη άδεια οδήγησης, σύμφωνα με όσα
ορίζονται στο παρόν άρθρο, τιμωρείται με φυλάκιση
από έναν (1) έως δώδεκα (12) μήνες και με χρηματική
ποινή τουλάχιστον διακοσίων (200,00) ευρώ. Με την ίδια
ποινή τιμωρείται και όποιος οδηγεί ενώ η άδειά του έχει
αφαιρεθεί ή ανακληθεί για οποιονδήποτε λόγο. Για τη
σχετική παράβαση που αφορά φορτηγά οχήματα έχουν
εφαρμογή οι ειδικές διατάξεις του ν. 3446/2006.»
2. Η παράγραφος 6 του άρθρου 94 αντικαθίσταται
ως εξής:
«6. Με απόφαση του Υπουργού Μεταφορών και Επικοινωνιών
καθορίζονται τα της εκπαίδευσης και κατάρτισης
των υποψήφιων εκπαιδευτών των υποψήφιων
οδηγών και οδηγών, οι προϋποθέσεις, η διαδικασία, τα
απαιτούμενα δικαιολογητικά, η σύνθεση των εξεταστικών
επιτροπών και όλα τα θέματα που αφορούν τον
τρόπο εξέτασης για τη χορήγηση άδειας εκπαιδευτή
υποψήφιων οδηγών αυτοκινήτων και μοτοσικλετών,
καθώς και τα των διοικητικών και κυρώσεων για τους
παραβάτες των διατάξεων της απόφασης αυτής.»
3. Στο άρθρο 94 προστίθεται παράγραφος 7 ως
εξής:
«7. Με απόφαση του Υπουργού Μεταφορών και Επικοινωνιών
καθορίζονται:
α) Οι προϋποθέσεις, η διαδικασία και τα απαιτούμενα
δικαιολογητικά για τη χορήγηση άδειας ίδρυσης και
λειτουργίας σχολής οδηγών και κέντρων θεωρητικής
εκπαίδευσης υποψήφιων οδηγών (ΚΕΘΕΥΟ) αυτοκινήτων,
τρίτροχων οχημάτων και μοτοσικλετών.
β) Τα της άσκησης του επαγγέλματος του εκπαιδευτή
υποψήφιων οδηγών αυτοκινήτων και μοτοσικλετών
και της λειτουργίας σχολών και κέντρων θεωρητικής
εκπαίδευσης υποψήφιων οδηγών (ΚΕΘΕΥΟ) οδηγών αυτοκινήτων
και μοτοσικλετών.
γ) Τα της εκπαίδευσης των εξεταστών και των υποψήφιων
οδηγών αυτοκινήτων, μοτοσικλετών, τρίτροχων
και τετράτροχων με την καθιέρωση υποχρεωτικών
μαθημάτων πριν από την εξέταση, καθώς και τα της
επιμόρφωσης των εξεταστών και των εκπαιδευτών υποψήφιων
οδηγών. Στην ίδια απόφαση μπορεί να ορισθεί
ότι οι υποδείξεις που δίδονται από τον εξεταστή στον
υποψήφιο οδηγό για τις ανάγκες των εξετάσεων και
στο πλαίσιο αυτών, για χειρισμούς που αντιβαίνουν στις
διατάξεις του παρόντος Κώδικα, είναι υποχρεωτικές για
τον υποψήφιο οδηγό.
δ) Τα των διοικητικών κυρώσεων για τους παραβάτες
των διατάξεων της απόφασης αυτής.»

  
Άρθρο 86
Το πρώτο εδάφιο της παραγράφου 6 του άρθρου 95
αντικαθίσταται ως εξής:
«Αυτός που καταλαμβάνεται να οδηγεί, ενώ η άδεια
έχει λήξει, τιμωρείται με διοικητικό πρόστιμο διακοσίων
(200,00) ευρώ. Για τη σχετική παράβαση που αφορά σε
φορτηγά οχήματα έχουν εφαρμογή οι ειδικές διατάξεις
του ν. 3446/2006.»

  
Άρθρο 87
Η παράγραφος 2 του άρθρου 96 αντικαθίσταται ως
εξής:
«2. Αυτός που οδηγεί μοτοποδήλατο χωρίς να έχει
την κατά περίπτωση άδεια οδήγησης ή όταν αυτή έχει
ανακληθεί ή αφαιρεθεί, τιμωρείται με φυλάκιση ενός (1)
μέχρι τριών (3) μηνών και με χρηματική ποινή τουλάχιστον
διακοσίων (200,00) ευρώ.»

  
Άρθρο 88
Η παράγραφος 3 του άρθρου 97 αντικαθίσταται ως
εξής:
«3. Αυτός που οδηγεί αγροτικό μηχάνημα ή μηχάνημα
έργων χωρίς να έχει την κατά περίπτωση άδεια ικανότητας
οδηγού ή όταν αυτή έχει ανακληθεί ή αφαιρεθεί,
τιμωρείται με φυλάκιση ενός (1) μέχρι τριών (3) μηνών
και με χρηματική ποινή τουλάχιστον διακοσίων (200,00)
ευρώ.»

  
Άρθρο 89
Η παράγραφος 2 του άρθρου 100 αντικαθίσταται ως
εξής:
«2. Αυτός που παραβαίνει τις διατάξεις της πιο πάνω
παραγράφου τιμωρείται με διοικητικό πρόστιμο είκοσι
(20,00) ευρώ.»

  
Άρθρο 90
Η παράγραφος 2 του άρθρου 101 αντικαθίσταται ως
εξής:
«2. Αυτός που παραβαίνει τις διατάξεις του άρθρου
αυτού και των υπουργικών αποφάσεων, που εκδίδονται
κατ’ εξουσιοδότηση αυτού, τιμωρείται με διοικητικό πρόστιμο
διακοσίων (200,00) ευρώ.»

  
Άρθρο 91
Η παράγραφος 3 του άρθρου 102 αντικαθίσταται ως
εξής:
«3. Αυτός που παραβαίνει τις διατάξεις του άρθρου
αυτού τιμωρείται με διοικητικό πρόστιμο είκοσι (20,00)
ευρώ.»

  
Άρθρο 92
1. Στην παράγραφο 1 του άρθρου 103 προστίθενται οι
παραβάτες των διατάξεων του άρθρου 4 παράγραφος
3 (Ρ−71 και Ρ−72).
2. Η περίπτωση β΄ της παραγράφου 4 του άρθρου 103
αντικαθίσταται ως εξής:
«β) Οχημάτων δημόσιας χρήσης.»
3. Το πέμπτο και έκτο εδάφιο της παραγράφου 5 του
άρθρου 103 αντικαθίστανται ως εξής:
«Σε κάθε περίπτωση επιβολής του κατά τις πιο πάνω
παραγράφους διοικητικού μέτρου ο οδηγός, κάτοχος
ή ιδιοκτήτης υποχρεούται, ειδοποιούμενος εγγράφως
από την οικεία Αστυνομική Αρχή, να παραδώσει τα
στοιχεία κυκλοφορίας του οχήματος, καθώς και την
άδεια ικανότητας οδηγού αυτοκινήτου εντός προθεσμίας
πέντε (5) ημερών από την ειδοποίηση. Αυτός που
δεν συμμορφώνεται με τη διάταξη αυτή τιμωρείται με
φυλάκιση ενός (1) έως τριών (3) μηνών. Η εκτέλεση του
διοικητικού μέτρου δεν επηρεάζεται από την έκβαση
της ποινικής δίκης.»
4. α) Το πρώτο εδάφιο της παραγράφου 8 του άρθρου
103, που προστέθηκε με το άρθρο 43 παράγραφος 4
του ν. 2963/2001, αντικαθίσταται ως εξής:
«Για παραβάσεις της παραγράφου 3 του άρθρου 4
(πινακίδα Ρ−40), επιβάλλεται το διοικητικό μέτρο της
αφαίρεσης της άδειας κυκλοφορίας μετά των κρατικών
πινακίδων του οχήματος για είκοσι (20) ημέρες.»
β) Το δεύτερο εδάφιο της ίδιας παραγράφου 8 του
άρθρου 103 καταργείται.

  
Άρθρο 93
Το άρθρο 104 αντικαθίσταται ως εξής:
«1. Στον καταλαμβανόμενο επ’ αυτοφώρω να διαπράττει
παραβάσεις, για τις οποίες προβλέπονται διοικητικά
πρόστιμα, βεβαιώνεται από το αρμόδιο κατά περίπτωση
όργανο το προβλεπόμενο διοικητικό πρόστιμο για καθεμία
από αυτές. Σε περιπτώσεις συγκρότησης μικτών
συνεργείων για τη διαπίστωση συγκεκριμένων παραβάσεων,
την ποινή του προστίμου επιβάλλει το κατά
περίπτωση αρμόδιο όργανο που παρίσταται κατά τον
έλεγχο.
2. Ο παραβάτης έχει δικαίωμα να εμφανισθεί εντός
προθεσμίας τριών (3) ημερών, που αρχίζει από την επίδοση
της βεβαίωσης στην Αρχή, στην οποία ανήκει
το ανωτέρω όργανο, όπως αυτή προσδιορίζεται στη
σχετική βεβαίωση παράβασης, προκειμένου να προβάλει
τις αντιρρήσεις του.
Αν δεν προβληθούν αντιρρήσεις ή αν οι προβληθείσες
απορριφθούν, επικυρώνεται το διοικητικό πρόστιμο από
τον Προϊστάμενο της Αρχής και καταβάλλεται κατά το
ήμισυ εντός δέκα (10) ημερών από της βεβαιώσεως της
παραβάσεως, εκτός της περίπτωσης της παραγράφου
5 του άρθρου 9 του Κ.Ο.Κ., όπου το διοικητικό πρόστιμο
καταβάλλεται στο ακέραιο. Η απόφαση με την
οποία γίνονται δεκτές οι αντιρρήσεις απαιτείται να είναι
πλήρως αιτιολογημένη με αναφορά σε συγκεκριμένα
περιστατικά και στοιχεία.
3. Εφόσον παρέλθει άπρακτη η ανωτέρω προθεσμία
των δέκα (10) ημερών, το διοικητικό πρόστιμο καταβάλλεται
στον δικαιούχο Ο.Τ.Α., χωρίς έκπτωση, εντός
προθεσμίας δύο (2) μηνών από την βεβαίωσή του.
4. Τα ανωτέρω εφαρμόζονται και στην περίπτωση που
η παράβαση διαπιστώνεται με τεχνικά ή ηλεκτρονικά
μέσα. Τα τεχνικά ή ηλεκτρονικά μέσα, με τα οποία διενεργείται
η διαπίστωση παραβάσεων, στους χώρους
όπου διεξάγεται η δημόσια κυκλοφορία, επιτρέπεται
να χρησιμοποιούνται μόνον εφόσον υπάρχει σχετική
προειδοποίηση προς το κοινό με σταθερές ή κινητές
πινακίδες για την ύπαρξη και λειτουργία τους. Με κοινή
απόφαση των Υπουργών Περιβάλλοντος, Χωροταξίας
και Δημόσιων Έργων, Μεταφορών και Επικοινωνιών και
Δημόσιας Τάξης καθορίζονται ο τρόπος της τοποθέτησής
τους, οι τεχνικές προδιαγραφές αυτών των μέσων,
η λειτουργία τους για τη διαπίστωση των παραβάσεων,
τα σχετικά με την αξιολόγηση των στοιχείων που συλλέγονται
από αυτά και τη βεβαίωση των παραβάσεων,
τα σχετικά με τους περιορισμούς που επιβάλλονται στη
χρήση τους για τη διαφύλαξη των δικαιωμάτων όσων
υπόκεινται στη δράση τους και κάθε άλλη αναγκαία
λεπτομέρεια.
Η έναρξη της διαδικασίας γίνεται με την επίδοση της
σχετικής βεβαίωσης της παράβασης.
5. Τα πρόστιμα από τις διοικητικές παραβάσεις του
Κ.Ο.Κ., που δεν καταβλήθηκαν εντός της αναφερόμενης
προθεσμίας των δύο (2) μηνών, βεβαιώνονται υποχρεωτικά,
εντός χρονικού διαστήματος τριών (3) μηνών,
από τον οικείο Ο.Τ.Α., στην αρμόδια Δ.Ο.Υ. φορολογίας
του παραβάτη. Η βεβαίωση των προστίμων αυτών γίνεται
με τη σύνταξη και αποστολή χρηματικών καταλόγων,
σύμφωνα με τα οριζόμενα στο άρθρο 58 του
π.δ. 16/1989 όπως ισχύει, εισάγονται σε Ειδικό Κωδικό
Αριθμό Εσόδου του Κρατικού Προϋπολογισμού, τα δε
εισπραττόμενα ποσά, μετά την αφαίρεση των δαπανών
είσπραξης, αποδίδονται κατά τετράμηνο στο Υπουργείο
Εσωτερικών, Δημόσιας Διοίκησης και Αποκέντρωσης, το
οποίο τα διανέμει στους Ο.Τ.Α. με βάση συντελεστές
κατανομής, που καθορίζονται με απόφαση του Υπουργού
Εσωτερικών, Δημόσιας Διοίκησης και Αποκέντρωσης
που εκδίδεται ύστερα από πρόταση της Κεντρικής
Ένωσης Δήμων και Κοινοτήτων Ελλάδος.
Με κοινή απόφαση των Υπουργών Εσωτερικών, Δημόσιας
Διοίκησης και Αποκέντρωσης, Οικονομίας και Οικονομικών,
Μεταφορών και Επικοινωνιών και Δημόσιας
Τάξης καθορίζονται τα αρμόδια όργανα και η διαδικασία
βεβαιώσεως και επιβολής των διοικητικών προστίμων,
η διαδικασία και οι δαπάνες της είσπραξης και κάθε
άλλη αναγκαία λεπτομέρεια για την εφαρμογή της παραγράφου
αυτής.
6. Σε περίπτωση συρροής παραβάσεων επιβάλλεται
συνολικό διοικητικό πρόστιμο, το οποίο αποτελείται
από το πρόστιμο που προβλέπεται για τη βαρύτερη
παράβαση και, το οποίο επαυξάνεται κατά το ήμισυ
των προστίμων, τα οποία προβλέπονται για τις άλλες
συντρέχουσες παραβάσεις, κατά τον υπολογισμό που
προβλέπεται παραπάνω.
7. Σε περίπτωση διαρκούς παράβασης, το αρμόδιο
κατά περίπτωση όργανο, που τη βεβαιώνει, ορίζει εύλογο
χρόνο για την άρση της και αν ο παραβάτης δεν
συμμορφωθεί επιβάλλει νέο πρόστιμο, κατά τα οριζόμενα
στην παράγραφο 1 του άρθρου αυτού, μετά από
κάθε νέα βεβαίωση της παράβασης.
8. Με κοινή απόφαση των Υπουργών Οικονομίας και
Οικονομικών, Δικαιοσύνης, Μεταφορών και Επικοινωνιών
και Δημόσιας Τάξης, που δημοσιεύεται στην Εφημερίδα
της Κυβερνήσεως, αναπροσαρμόζονται τα διοικητικά
πρόστιμα που προβλέπονται για παραβάσεις του παρόντος
Κώδικα.»

  
Άρθρο 94
Το άρθρο 105 καταργείται.

  
Άρθρο 95
Η παράγραφος 4 του άρθρου 107 καταργείται.

  
Άρθρο 96
Όπου στις διατάξεις του Κώδικα Οδικής Κυκλοφορίας
αναφέρεται ο όρος «άτομα με ειδικές ανάγκες» ή ο όρος
«άτομα με μειωμένη κινητικότητα» αντικαθίσταται από
τον όρο «Άτομα με Αναπηρίες (ΑμεΑ)».

  
Άρθρο 97
Η ισχύς του παρόντος νόμου αρχίζει ύστερα από τρεις (3) μήνες από τη δημοσίευσή του στην Εφημερίδα της
Κυβερνήσεως.
Παραγγέλλομε τη δημοσίευση του παρόντος στην Εφημερίδα της Κυβερνήσεως και την εκτέλεσή του ως
νόμου του Κράτους.
Αθήνα, 9 Φεβρουαρίου 2007

