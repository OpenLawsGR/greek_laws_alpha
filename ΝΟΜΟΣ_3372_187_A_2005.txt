 Νόμος 3372 (ΦΕΚ 187/Τεύχος Α'/2005) 
			
  Ρύθμιση θεμάτων αθλητισμού.

  
Άρθρο 1
1. Η παρ. 6 του άρθρου 41Γ του ν. 2725/1999 (ΦΕΚ 121
Α´), όπως αυτό προστέθηκε με το άρθρο 4 του ν. 3057/
2002 (ΦΕΚ 239 Α´), αντικαθίσταται ως ακολούθως:
«6. Για την έκδοση, διάθεση και γενικά τον έλεγχο της
διακίνησης των εισιτηρίων της παραγράφου 1 του παρόντος
άρθρου, όπως αυτή τροποποιήθηκε με την παρ. 1
του άρθρου 3 του ν. 3262/2004 (ΦΕΚ 173 Α´), εφαρμόζεται
από τις οικείες διοργανώτριες των αγώνων αρχές, ηλεκτρονικό
σύστημα. Με απόφαση του Υπουργού Πολιτισμού
και με την επιφύλαξη των διατάξεων του ν. 2472/
1997 (ΦΕΚ 50 Α´), όπως αυτός ισχύει σήμερα, καθορίζονται
οι προϋποθέσεις, η διαδικασία και κάθε άλλο συναφές,
με την εισαγωγή και λειτουργία του ηλεκτρονικού
συστήματος, θέμα ή λεπτομέρεια. Στις ρυθμίσεις αυτές
περιλαμβάνονται ιδίως η έκδοση κάρτας φιλάθλου, η δημιουργία
κεντρικής βάσης δεδομένων φιλάθλων, καθώς
και συστήματος κεντρικής διαχείρισης εισιτηρίων θεάματος,
που να συνεργάζεται, μέσω της κάρτας φιλάθλου, με
την κεντρική βάση δεδομένων, οι υπεύθυνοι για τη χρήση
και λειτουργία των ηλεκτρονικών συστημάτων, καθώς και
για την επεξεργασία και φύλαξη των δεδομένων, που αυτά
παράγουν, οι φορείς και τα πρόσωπα που έχουν πρόσβαση
στα δεδομένα, ο χρόνος τήρησης αυτών και ο τρόπος
καταστροφής τους. Με την ίδια απόφαση μπορεί να
ορίζεται, ότι η μέριμνα και ο καθορισμός των σχετικών
διαδικασιών για την τοποθέτηση του ως άνω ηλεκτρονικού
συστήματος ανήκει στη Γενική Γραμματεία Αθλητισμού
σε χρέωση των, κατά τις κείμενες διατάξεις, υποχρέων
(διοργανωτριών αρχών, Α.Α.Ε. ή Τ.Α.Α.). Με κοινή
απόφαση των Υπουργών Πολιτισμού και Οικονομίας και
Οικονομικών ρυθμίζεται ο τρόπος ελέγχου του αριθμού
των διακινούμενων εισιτηρίων των αγώνων από τις αρμόδιες
Δ.Ο.Υ.»
2. Η παρ. 1 του άρθρου 41Ε του ν. 2725/1999, όπως αυτό
προστέθηκε με το άρθρο 6 του ν. 3057/2002, αντικαθίσταται
ως ακολούθως:
«1. Στιςαθλητικέςεγκαταστάσεις,πουπροορίζονταιγια
τη διεξαγωγή των αγώνων των εθνικών πρωταθλημάτων,
καθώς και του Κυπέλλου Ελλάδος, όπου μετέχουν Α.Α.Ε.
ή Τ.Α.Α., τοποθετούνται ηλεκτρονικά συστήματα εποπτείας
των χώρων και των προσώπων, που ευρίσκονται σε αυτούς.
Με αυτά πραγματοποιείται η λήψη, αποθήκευση,
επεξεργασία και αναπαραγωγή εικόνας ή εικόνας και
ήχου πριν, κατά τη διάρκεια και μετά τη λήξη μιας αθλητικής
συνάντησης.»
3. Από την εφαρμογή των ονομαστικών/αριθμημένων εισιτηρίων
καταργείται η παρ. 5 του άρθρου 41Γ του
ν.2725/1999, όπως αυτό προστέθηκε με το άρθρο 4 του
ν.3057/2002 και τροποποιήθηκε με την παρ. 4 του άρθρου
3 του ν. 3262/2004 και απαγορεύεται η διάθεση εισιτηρίων
σε συνδέσμους φιλάθλων για λογαριασμό των μελών
τους. Εφεξής τα ως άνω μέλη προμηθεύονται τα ειδικώς
γι' αυτά εκδιδόμενα εισιτήρια, ατομικά, και κατά τη
διαδικασία, που τα προμηθεύονται και οι λοιποί μη οργανωμένοι
σε συνδέσμους φιλάθλων, φίλαθλοι, απαγορευμένου
του καθορισμού ζωνών ή τμημάτων των κερκίδων
που να προορίζονται, αποκλειστικά, για τις θέσεις των μελών
των συνδέσμων φιλάθλων.
4. Η περίπτωση γ´ της παρ. 3 του άρθρου 41Ζ του
ν.2725/1999, όπως αυτή ισχύει τροποποιηθείσα με το άρθρο
7 παρ. 1 του ν. 3262/2004, αντικαθίσταται ως εξής:
«γ) Σε αθλητικό σωματείο, Α.Α.Ε. ή Τ.Α.Α. η διεξαγωγή
αγώνα χωρίς θεατές (κεκλεισμένων των θυρών) μιας ή περισσοτέρων
αγωνιστικών συναντήσεων με γηπεδούχο το
υπαίτιο αθλητικό σωματείο, Α.Α.Ε. ή Τ.Α.Α. και πρόστιμο
για τα αθλητικά σωματεία τουλάχιστον τρεις χιλιάδες
(3.000) ευρώ, για τις Α.Α.Ε. ή Τ.Α.Α. τουλάχιστον δεκαπέντε
χιλιάδες (15.000) ευρώ, και ειδικά για τις Π.Α.Ε. που
αγωνίζονται στην Α´ Εθνική Κατηγορία Ποδοσφαίρου, καθώς
και τις Κ.Α.Ε. που αγωνίζονται στην Α1 Κατηγορία Καλαθοσφαίρισης
τουλάχιστον πενήντα χιλιάδες (50.000)
ευρώ.
Ειδικά για την περίπτωση δημιουργίας επεισοδίων από
φιλάθλους αθλητικού σωματείου Α.Α.Ε. ή Τ.Α.Α. επιβάλλεται
η ποινή της διεξαγωγής αγώνα χωρίς θεατές (κεκλεισμένων
των θυρών) για μια ή περισσότερες αγωνιστικές
συναντήσεις με γηπεδούχο το υπαίτιο αθλητικό σωματείο,
Α.Α.Ε. ή Τ.Α.Α. και πρόστιμο ως εξής:
i) Για κάθε συμπεριφορά βίας και ιδίως για περιορισμένης
εκτάσεως επεισόδια (ρίψη αντικειμένων στον αγωνιστικό
χώρο, χρήση βεγγαλικών, φωτοβολίδων, κροτίδων
και λοιπών πυροτεχνημάτων στις εξέδρες, υβριστικά
συνθήματα, που απευθύνονται εναντίον των διαγωνιζόμενων
ομάδων και των συντελεστών των αγώνων), επιβάλλεται
ποινή διεξαγωγής αγώνα χωρίς θεατές (κεκλεισμένων
των θυρών) τουλάχιστον για μία (1) αγωνιστική ή
πρόστιμο:
- Από πέντε χιλιάδες (5.000) ευρώ έως δεκαπέντε χιλιάδες
(15.000) ευρώ για τις ομάδες της Α´ εθνικής Κατηγορίας
Ποδοσφαίρου ή της Α1 Εθνικής Κατηγορίας των λοιπών
ομαδικών αθλημάτων.
- Από δύο χιλιάδες (2.000) ευρώ έως δέκα χιλιάδες
(10.000) ευρώ για τις ομάδες της Β´ Εθνικής κατηγορίας
Ποδοσφαίρου ή της Α2 Εθνικής Κατηγορίας των λοιπών
ομαδικών αθλημάτων.
- Από χίλια πεντακόσια (1.500) ευρώ έως επτά χιλιάδες
(7.000) ευρώ για τις ομάδες της Γ´ Εθνικής Κατηγορίας
ποδοσφαίρου ή της Β´ Εθνικής Κατηγορίας των λοιπών
ομαδικών αθλημάτων.
- Από χίλια (1.000) ευρώ έως τρεις χιλιάδες (3.000) ευρώ
για τις ομάδες όλων των υπολοίπων κατηγοριών όλων
των αθλημάτων.
ii) Για συμπλοκές μεταξύ οπαδών αντιπάλων ομάδων,
μεταξύ των οπαδών και παραγόντων των ομάδων ή μεταξύ
παραγόντων των ομάδων είτε εντός του γηπέδου (κερκίδες
- αποδυτήρια κ.λπ.) είτε στον άμεσα περιβάλλοντα
χώρο του γηπέδου, που συνδέεται με αυτόν, χωρίς να
επηρεάζουν τη διεξαγωγή του αγώνα και χωρίς να προκαλείται
τραυματισμός ή προσωρινή διακοπή του αγώνα,
επιβάλλεται ποινή διεξαγωγής αγώνα χωρίς θεατές (κεκλεισμένων
των θυρών) τουλάχιστον για μία (1) αγωνιστική
και πρόστιμο:
- Από δεκαπέντε χιλιάδες (15.000) ευρώ έως πενήντα χιλιάδες
(50.000) ευρώ για τις ομάδες της Α´ Εθνικής κατηγορίας
ποδοσφαίρου ή της Α1 Εθνικής Κατηγορίας των
λοιπών ομαδικών αθλημάτων.
- Από πέντε χιλιάδες (5.000) ευρώ έως τριάντα χιλιάδες
(30.000) ευρώ για τις ομάδες της Β´ Εθνικής κατηγορίας
Ποδοσφαίρου ή της Α2 Εθνικής Κατηγορίας των λοιπών
ομαδικών αθλημάτων.
- Από τρεις χιλιάδες (3.000) ευρώ έως δεκαπέντε χιλιάδες
(15.000) ευρώ για τις ομάδες της Γ´ Εθνικής Κατηγορίας
ποδοσφαίρου ή της Β´ Εθνικής Κατηγορίας των λοιπών
ομαδικών αθλημάτων.
- Από δύο χιλιάδες (2.000) ευρώ έως έξι χιλιάδες (6.000)
ευρώ για τις ομάδες όλων των υπολοίπων κατηγοριών
όλων των αθλημάτων.
iii) Για εκτεταμένες συμπεριφορές βίας ή επεισοδίων
που έχουν ως αποτέλεσμα τον τραυματισμό αθλητών ή
παραγόντων των ομάδων ή συντελεστών των αγώνων ή
την προσωρινή διακοπή του αγώνα, καθώς και όταν
απευθύνονται από τους οπαδούς εκφράσεις ή συνθήματα
αντεθνικού ή ρατσιστικού περιεχομένου, επιβάλλεται
ποινή διεξαγωγής αγώνα χωρίς θεατές (κεκλεισμένων
των θυρών) τουλάχιστον για δύο (2) αγωνιστικές και πρόστιμο:
- Τουλάχιστον πενήντα χιλιάδες (50.000) ευρώ για τις
ομάδες της Α´ Εθνικής κατηγορίας ποδοσφαίρου ή της Α1
Εθνικής κατηγορίας των λοιπών ομαδικών αθλημάτων.
- Τουλάχιστον δεκαπέντε χιλιάδες (15.000) ευρώ για
τις ομάδες της Β´ Εθνικής Κατηγορίας Ποδοσφαίρου ή
της Α2 Εθνικής Κατηγορίας των λοιπών ομαδικών αθλημάτων.
- Τουλάχιστον δέκα χιλιάδες (10.000) ευρώ για τις ομάδες
της Γ´ Εθνικής Κατηγορίας ποδοσφαίρου ή της Β´
Εθνικής Κατηγορίας των λοιπών ομαδικών αθλημάτων.
- Τουλάχιστον τρεις χιλιάδες (3.000) ευρώ για τις ομάδες
όλων των υπολοίπων κατηγοριών όλων των αθλημάτων.
iv) Για εκτεταμένες συμπεριφορές βίας ή επεισοδίων
που προκαλούν την οριστική διακοπή αγώνα ή τη μη έναρξη
αυτού, επιβάλλεται ποινή διεξαγωγής αγώνα χωρίς θεατές
(κεκλεισμένων των θυρών) τουλάχιστον πέντε (5)
αγωνιστικών και πρόστιμο:
-Τουλάχιστονεξήνταχιλιάδες(60.000)ευρώγιατιςομάδες
της Α´ Εθνικής Κατηγορίας Ποδοσφαίρου ή της Α1
Εθνικής Κατηγορίας των λοιπών ομαδικών αθλημάτων.
- Τουλάχιστον είκοσι χιλιάδες (20.000) ευρώ για τις ομάδες
της Β´ Εθνικής Κατηγορίας Ποδοσφαίρου ή της Α2
Εθνικής Κατηγορίας των λοιπών ομαδικών αθλημάτων.
- Τουλάχιστον δεκαπέντε χιλιάδες (15.000) ευρώ για τις
ομάδες της Γ´ Εθνικής Κατηγορίας Ποδοσφαίρου ή της Β´
Εθνικής Κατηγορίας των λοιπών ομαδικών αθλημάτων.
- Τουλάχιστον πέντε χιλιάδες (5.000) ευρώ για τις
ομάδες όλων των υπολοίπων κατηγοριών όλων των
αθλημάτων.
Σε περίπτωση υποτροπής για τις ανωτέρω (i), (ii), (iii),
(iv) περιπτώσεις οι ανωτέρω ποινές διπλασιάζονται και
επιβάλλεται η απαγόρευση της τηλεοπτικής μετάδοσης
των αγώνων τους, ως γηπεδούχων, των υπαίτιων αθλητικών
σωματείων Α.Α.Ε. ή Τ.Α.Α.
Για τις μεταξύ του έχοντος τα δικαιώματα μετάδοσης
τηλεοπτικού σταθμού και του τιμωρηθέντος αθλητικού
σωματείου ή Α.Α.Ε. ή Τ.Α.Α. σχέσεις, η κατά τα προαναφερόμενα
μη μετάδοση του αγώνα, θεωρείται ως υπαίτια
μερική αδυναμία παροχής.
Σε κάθε περίπτωση νέας υποτροπής, μετά την πρώτη,
επιβάλλονται οι ποινές της πρώτης υποτροπής προσαυξανόμενες
με την ποινή διεξαγωγής αγώνα χωρίς θεατές
(κεκλεισμένωντωνθυρών)κατάμία(1)αγωνιστικήημέρα.»

  
Άρθρο 2
1. Συνιστάται, με απόφαση του Υπουργού Πολιτισμού,
Ειδική Επιτροπή Ελέγχου της οικονομικής βιωσιμότητας
των Α.Α.Ε. και Τ.Α.Α. και μελέτης και υποβολής προτάσεων
επί των ληπτέων μέτρων εξυγίανσης αυτών, η οποία
αποτελείται από ειδικούς εμπειρογνώμονες. Με την ίδια
απόφαση καθορίζεται ο χρόνος περαίωσης του έργου
της, που δεν μπορεί να υπερβεί το εξάμηνο, καθώς και η
εφάπαξ αμοιβή των μελών της, της σχετικής δαπάνης βαρύνουσας
τις οικείες επαγγελματικές ενώσεις των Α.Α.Ε.
και Τ.Α.Α.
2. Η Επιτροπή για την ολοκλήρωση του έργου της δικαιούται
να ζητήσει πληροφορίες και στοιχεία από τις τράπεζες,
που χρηματοδότησαν την Α.Α.Ε. ή το Τ.Α.Α., αθλητικούς
οργανισμούς, δημόσιες υπηρεσίες και ιδιώτες.
3. Από τη δημοσίευση του νόμου αυτού οι διατάξεις των
άρθρων 44, 45, 46, 46α, όπως αυτά ισχύουν, του ν. 1892/
1990 «Για τον εκσυγχρονισμό και την ανάπτυξη και άλλες
διατάξεις» δεν εφαρμόζονται επί αθλητικών ανωνύμων
εταιριών, πλην των περιπτώσεων εκκρεμών, ενώπιον των
δικαστηρίων, σχετικών αιτήσεων περί υπαγωγής στις ως
άνω διατάξεις.
4. Οι διατάξεις του άρθρου 76α του ν. 2725/1999, όπως
αυτό προστέθηκε με το άρθρο 17 του ν. 3262/2004 τροποποιούνται
ως εξής:
α) Η παράγραφος 1 αντικαθίσταται ως εξής:
«1. Για την εφαρμογή των άρθρων 47 και 48 παρ. 1 περ.
γ´ του κ.ν. 2190/1920 και για περίοδο μιας τριετίας από τη
δημοσίευση του παρόντος νόμου, στο σύνολο των ιδίων
κεφαλαίων των Α.Α.Ε., συνυπολογίζεται κατ' εξαίρεση και
η πλασματική αξία των αθλητών της, όπως αυτή προσδιορίζεται,
σύμφωνα με τα οριζόμενα στην παράγραφο 4 του
παρόντος άρθρου, ανά χρήση και εντός τριών μηνών από
τη λήξη της, από πενταμελή επιτροπή με θητεία διάρκειας
δύο ετών, συγκροτούμενη με απόφαση του Υπουργού
Πολιτισμού που δημοσιεύεται στην Εφημερίδα της Κυβερνήσεως.
Αντίγραφο της απόφασης με την οποία
προσδιορίζεταιτούψοςτηςπλασματικήςαξίαςτωναθλητών
κάθε Α.Α.Ε. διαβιβάζεται από την ως άνω επιτροπή
στη Διεύθυνση Ανωνύμων Εταιριών και Πίστεως του
Υπουργείου Ανάπτυξης - Γενική Γραμματεία Εμπορίου,
προκειμένου να συνυπολογισθεί στα ίδια κεφάλαια, εφόσον
προκύψει ανάγκη εφαρμογής των άρθρων 47 και 48
παρ. 1 περ. γ´ του κ.ν. 2190/1920.»
β) Η παράγραφος 4 αντικαθίσταται ως εξής:
«4. Για τον προσδιορισμό της πλασματικής αξίας των
αθλητών κάθε Α.Α.Ε., που αναφέρεται στην παράγραφο 1
του παρόντος άρθρου, τα κριτήρια που λαμβάνονται υπόψη
είναι τα ποσά που αναγράφονται στο συμβόλαιο υπέρ
του αθλητή και υπέρ της Α.Α.Ε. ή του αθλητικού σωματείου
απ' όπου προήλθε, η διάρκεια του συμβολαίου, η ηλικία
του αθλητή, ο αριθμός συμμετοχών στους επίσημους
αγώνες της ομάδας του, ο αριθμός συμμετοχών του
στους αγώνες των Εθνικών Ομάδων Ανδρών, Ελπίδων και
Νέων, η πειθαρχική του κατάσταση και τα ποσά των νόμιμων
αποδοχών του κατά την τελευταία διετία από την
Α.Α.Ε. στην οποία ανήκει. Με απόφαση του Υπουργού Πολιτισμού,
ύστερα από πρόταση της Επιτροπής της παραγράφου
1, ορίζεται ο συντελεστής βαρύτητας κάθε κριτηρίου,
καθώς και η διαδικασία ή τυχόν επιπλέον κριτήρια
για τον προσδιορισμό της πλασματικής αξίας των αθλητών.»
γ) Οι παράγραφοι 5 και 6 αυτού καταργούνται.
5. α. Η παρ. 1 του άρθρου 110 του ν. 2725/1999, όπως
αυτή τροποποιήθηκε με το άρθρο 37 παρ. 2 του ν. 3259/
2004 (ΦΕΚ 149 Α´), αντικαθίσταται, από το χρόνο έναρξης
ισχύος της ως άνω παρ. 2 του άρθρου 37 του ν. 3259/
2004, ως ακολούθως:
«1. Οι ανερχόμενες από τη Δ´ στη Γ´ Εθνική Κατηγορία
ποδοσφαιρικές ομάδες για την αγωνιστική περίοδο 20042005
και εφεξής δύνανται να επιλέγουν τη μορφή της ποδοσφαιρικής
ανώνυμης εταιρίας (Π.Α.Ε.) ή του Τμήματος
Αμειβομένων Ποδοσφαιριστών (Τ.Α.Π.), με την οποία θα
μετέχουν στο πρωτάθλημα της Γ´ Εθνικής Κατηγορίας. Οι
ανωτέρω ομάδες οφείλουν να συστήσουν Π.Α.Ε. ή Τ.Α.Π.
το αργότερο δεκαπέντε (15) ημέρες πριν από την έναρξη
του οικείου πρωταθλήματος, άλλως αποβάλλονται από
αυτό. Την απόφαση της αποβολής λαμβάνει το Δ.Σ. της
Ε.Π.Α.Ε., ύστερα από πρόταση της Επιτροπής Επαγγελματικού
Αθλητισμού, το αργότερο δέκα (10) ημέρες πριν
από την έναρξη του πρωταθλήματος. Οι Π.Α.Ε. που δικαιούνται
συμμετοχής στο πρωτάθλημα της Γ´ Εθνικής Κατηγορίας,
δύνανται μετά από σχετική απόφαση των μετόχων
τους, σύμφωνα με τις διατάξεις του κ.ν. 2190/1920,
να αποφασίσουν τη λύση τους και με απόφαση της Γενικής
Συνέλευσης των μελών του ιδρυτικού αθλητικού σωματείου
να αντικατασταθούν από τα Τμήματα Αμειβομένων
Ποδοσφαιριστών (Τ.Α.Π.), ιδρυόμενα σύμφωνα με τις
διατάξεις του παρόντος νόμου και τα οποία υποκαθιστούν
τις αντίστοιχες Π.Α.Ε. μόνο στα αγωνιστικά τους δικαιώματα
και υποχρεώσεις.
Για την ασφαλιστική κάλυψη των ποδοσφαιριστών του
Τ.Α.Π. εφαρμόζονται ανάλογα οι διατάξεις του άρθρου 89
του παρόντος, όπως αυτό ισχύει.
Τα Τ.Α.Π. διέπονται από τους κανονισμούς που ισχύουν
για όλες τις ομάδες Α´, Β´ και Γ´ Εθνικής Κατηγορίας.»
β) Μέλη της διοίκησης καθώς και μέτοχοι, πλην του
ιδρυτικού αθλητικού σωματείου, κατέχοντες ποσοστό
τουλάχιστον 10% του μετοχικού κεφαλαίου της Π.Α.Ε.
που αποφασίζει κατά τη διαδικασία της περιπτώσεως α´
της παραγράφου αυτής τη λύση της, δεν δικαιούνται συμμετοχής
σε Π.Α.Ε., Τ.Α.Π. ή αθλητικό σωματείο επί μία δεκαετία
από τη λύση της Π.Α.Ε.
6. Οι διατάξεις της προηγούμενης παραγράφου εφαρμόζονται,
αναλόγως και για τις Καλαθοσφαιρικές Ανώνυμες
Εταιρίες (Κ.Α.Ε.) και Τμήματα Αμειβομένων Καλαθοσφαιριστών
(Τ.Α.Κ.), της παρ. 6 του άρθρου 115 του ν.
2725/1999, όπως αυτή προστέθηκε με την παρ. 8 του ν.
3259/2004, αφότου αυτές ίσχυσαν.
7. Για Π.Α.Ε. ή Κ.Α.Ε. που υποβιβάζονται από τη Β´ στη Γ´
Εθνική Κατηγορία ή αντίστοιχα από την Α1 στην Α2 Εθνική
Κατηγορία οι διατάξεις των δύο προηγούμενων παραγράφων
εφαρμόζονται μετά την πάροδο ενός τουλάχιστον
έτους από τον υποβιβασμό τους.

  
Άρθρο 3
Η ισχύς του παρόντος νόμου αρχίζει από τη δημοσίευσή
του στην Εφημερίδα της Κυβερνήσεως, εκτός αν διαφορετικά
ορίζεται στις διατάξεις αυτού.
Παραγγέλλομε τη δημοσίευση του παρόντος στην
Εφημερίδα της Κυβερνήσεως και την εκτέλεσή του ως νόμου
του Κράτους.
Αθήνα, 29 Ιουλίου 2005

