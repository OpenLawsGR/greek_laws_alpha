 Νόμος 4218 (ΦΕΚ 268/Τεύχος Α'/2013) 
			
  Κύρωση της Πράξης Νομοθετικού Περιεχομένου «Επείγουσες
ρυθμίσεις εφαρμογής Κώδικα Είσπραξης Δημοσίων
Εσόδων» (Α΄ 176) και άλλες διατάξεις.

  
Άρθρο 1
Τροποποίηση άρθρου 11 του ν.δ. 356/1974
Στo τέλος της παρ. 3 του άρθρου 11 του ν.δ. 356/1974
(Κώδικας Είσπραξης Δημοσίων Εσόδων – Α΄ 90) προστίθενται
δύο εδάφια ως εξής:
«Σε βάρος επιχειρήσεων που λειτουργούν κατά τα
ανωτέρω χρονικά διαστήματα και έχουν συνολική βεβαιωμένη
ληξιπρόθεσμη οφειλή, αποκλειστικά προς το
Δημόσιο, άνω του ποσού των 50.000 ευρώ, επιτρέπεται,
κατά παρέκκλιση του προηγούμενου εδαφίου, η
κατάσχεση κινητών στα χέρια του οφειλέτη εντός της
επιχείρησης κατά τις ώρες λειτουργίας αυτής και καθ’
όλη τη διάρκεια του έτους. Στην κατάσχεση κατά τις
νυχτερινές ώρες παρίσταται ως μάρτυρας δημόσιος
υπάλληλος ή αστυνομικό όργανο.»

  
Άρθρο 2
Έναρξη ισχύος
Η ισχύς της παρούσας, η οποία θα κυρωθεί νομοθετικά
κατά το άρθρο 44 παράγραφος 1 του Συντάγματος,
αρχίζει από τη δημοσίευσή της στην Εφημερίδα της
Κυβερνήσεως.
Λευκάδα, 7 Αυγούστου 2013

