 Νόμος 4080 (ΦΕΚ 181/Τεύχος Α'/2012) 
			
  Κύρωση της Πράξεως Νοµοθετικού Περιεχοµένου «Μεταφορά
του χρόνου διενέργειας των ετήσιων τακτικών
κρίσεων έτους 2012 στις Ένοπλες Δυνάµεις, την
Ελληνική Αστυνοµία και το Λιµενικό Σώµα − Ελληνική
Ακτοφυλακή» και λοιπές διατάξεις.

  
Άρθρο 1
Τακτικές κρίσεις στελεχών
των Ενόπλων Δυνάµεων έτους 2012
1. Οι ετήσιες τακτικές κρίσεις έτους 2012 των
αξιωµατικών, ανθυπασπιστών και υπαξιωµατικών των
Ενόπλων Δυνάµεων θα διενεργηθούν έως τις 5 Αυγούστου
του τρέχοντος έτους.
2. Οι ηµεροµηνίες και προθεσµίες, οι οποίες αναφέρονται
στους νόµους 2439/1996 (Α΄ 219) και 3883/2010 (Α΄ 167),
καθώς και στο ν.δ. 445/1974 (Α΄ 160), όπως ισχύουν, και
έχουν σχέση µε τη διαδικασία σύγκλησης των αρµοδίων
συµβουλίων κρίσεων και προαγωγών και την κύρωση των
οικείων πινάκων, µετατίθενται αναλόγως, για τη διενέργεια
των κρίσεων της προηγούµενης παραγράφου.
3. Για την εφαρµογή των διατάξεων των άρθρων 16
παρ. 11 του ν. 2439/1996 και 32 παρ. 1 περίπτ. β του
ν. 3883/2010 και µόνο όσον αφορά τις επόµενες ετήσιες
τακτικές κρίσεις 20132014, όσοι προαχθούν το τρέχον
έτος στους βαθµούς του Υποστράτηγου, Ταξίαρχου και
Συνταγµατάρχη και αντιστοίχων των άλλων Κλάδων των
Ενόπλων Δυνάµεων θεωρείται ότι έχουν συµπληρώσει
ένα (1) έτος στους βαθµούς αυτούς.
4. Οι αξιωµατικοί των Ενόπλων Δυνάµεων, οι οποίοι
κατά το άρθρο 91 του ν. 3883/2010 υπάγονται στις διατάξεις
του νόµου αυτού και θα προαχθούν το τρέχον έτος,
θεωρείται ότι συµπληρώνουν τους προβλεπόµενους
στο άρθρο 27 του ν. 3883/2010 σταθερούς χρόνους
παραµονής στο βαθµό αυτό κατά (3) τρεις µήνες νωρίτερα.
Τούτο ισχύει µόνο για την επόµενη τακτική ετήσια
κρίση τους.

  
Άρθρο 2
Τακτικές κρίσεις αξιωµατικών
Ελληνικής Αστυνοµίας και Λιµενικού Σώµατος Ελληνικής
Ακτοφυλακής έτους 2012
1. Οι ετήσιες τακτικές κρίσεις των αξιωµατικών της
Ελληνικής Αστυνοµίας και του Λιµενικού Σώµατος  Ελληνικής
Ακτοφυλακής έτους 2012 θα διενεργηθούν έως
τις 5 Αυγούστου τρέχοντος έτους. Έως τη διενέργεια
των κρίσεων αυτών δεν γίνονται προαγωγές προς πλήρωση
κενών οργανικών θέσεων αξιωµατικών.
2. Η προαγωγή των αξιωµατικών της Ελληνικής
Αστυνοµίας και του Λιµενικού Σώµατος  Ελληνικής
Ακτοφυλακής, που θα προαχθούν στον επόµενο
βαθµό για την πλήρωση κενών οργανικών θέσεων
ανατρέχει στις 20.3.2012, εφόσον οι αξιωµατικοί αυτοί
είχαν συµπληρώσει τα γενικά τυπικά προς προαγωγή
προσόντα, άλλως στην εποµένη της ηµεροµηνίας
συµπλήρωσής τους. Η ρύθµιση αυτή δεν έχει εφαρµογή
για τους αξιωµατικούς, που αναφέρονται στην παρ. 7
του άρθρου 40 του π.δ. 24/1997 (Α΄ 29), η οποία προστέθηκε
µε την παρ. 2 του άρθρου 1 του π.δ. 101/2011 (Α΄ 235).
Από την ίδια ηµεροµηνία οι προαγόµενοι αξιωµατικοί
θεωρείται ότι αποκτούν τα γενικά τυπικά προς προαγωγή
προσόντα του βαθµού στον οποίο θα προαχθούν
και τις προϋποθέσεις για τη χορήγηση µισθολογικής
προαγωγής.
3. Οι διατάξεις της προηγούµενης παραγράφου δεν
εφαρµόζονται για όσους αποστρατεύονται αυτεπαγγέλτως
σε εκτέλεση των πινάκων και των αποφάσεων
των συµβουλίων, σύµφωνα µε τις διατάξεις του άρθρου
47 του π.δ. 24/1997 για τους αξιωµατικούς της
Ελληνικής Αστυνοµίας και των άρθρων 33, 34, και 35
του ν. 3079/ 2002 (Α΄ 311) για τους αξιωµατικούς του
Λιµενικού Σώµατος  Ελληνικής Ακτοφυλακής.
4. Οι ετήσιες τακτικές µεταθέσεις των Αξιωµατικών
της Ελληνικής Αστυνοµίας και του Λιµενικού Σώµατος
 Ελληνικής Ακτοφυλακής διενεργούνται για το έτος
2012 µέσα σε ένα µήνα από τη λήξη των τακτικών
κρίσεων και εκτελούνται έως το τέλος Σεπτεµβρίου
τρέχοντος έτους, σύµφωνα µε τις ισχύουσες για κάθε
Σώµα διατάξεις. Στο ίδιο χρονικό διάστηµα διενεργούνται
και οι τοποθετήσεις των Υπαστυνόµων Β΄, που
εξέρχονται από τη Σχολή Αξιωµατικών της Ελληνικής
Αστυνοµίας. Για το χρονικό διάστηµα που τυχόν µεσολαβεί
από την έξοδό τους τοποθετούνται προσωρινά
σε υπηρεσίες της Γενικής Αστυνοµικής Διεύθυνσης
Αττικής. Με αποφάσεις των Αρχηγών της Ελληνικής
Αστυνοµίας και του Λιµενικού Σώµατος  Ελληνικής
Ακτοφυλακής, αντίστοιχα, καθορίζεται η ηµεροµηνία
εκτέλεσης των αποφάσεων για τις τακτικές µεταθέσεις
και τοποθετήσεις του προσωπικού, που αναφέρεται
στην παράγραφο αυτή.

  
Άρθρο 3
Οι αξιωµατικοί της Ελληνικής Αστυνοµίας, οι οποίοι υπέβαλαν
αίτηση στην υπηρεσία τους εντός προθεσµίας είκοσι
(20) ηµερών από τη δηµοσευσή της από 14.3.2012 Πράξης
Νοµοθετικού Περιεχοµένου περί «Μεταφοράς του χρόνου
διενέργειας των ετήσιων τακτικών κρίσεων έτους 2012 στις
Ένοπλες Δυνάµεις, την Ελληνική Αστυνοµία και το Λιµενικό
Σώµα  Ελληνική Ακτοφυλακή» (Α΄ 56) κα συµπληρώνουν
35ετία από τις 20.3.2012 έως την ηµεροµηνία διενέργειας
των τακτικών κρίσεων, παραµένουν στην ενεργό υπηρεσία,
εφόσον το επιθυµούν, έως το χρόνο διενέργειας των
τακτικών κρίσεων αυτών. Όσοι αξιωµατικοί παραµείνουν
κρίνονται προς προαγωγή εφόσον έχουν τις προϋποθέσεις
που προβλέπονται στις οικείες διατάξεις. Όσοι προαχθούν
έως το βαθµό του Αστυνοµικού Διευθυντή κρίνονται
περαιτέρω σύµφωνα µε τις ισχύουσες διατάξεις.

  
Άρθρο 4
Έναρξη Ισχύος
Η ισχύς της παρούσας, η οποία θα κυρωθεί νοµοθετικά
κατά το άρθρο 44 παράγραφος 1 του Συντάγµατος,
αρχίζει από την παύση ισχύος της από 14.3.2012 Πράξης
Νοµοθετικού Περιεχοµένου (7.7.2012).

