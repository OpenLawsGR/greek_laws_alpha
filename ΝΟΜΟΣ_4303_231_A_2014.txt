 Νόμος 4303 (ΦΕΚ 231/Τεύχος Α'/2014) 
			
  Κύρωση της Πράξης Νομοθετικού Περιεχομένου «Επείγουσα
ρύθμιση για την αναπλήρωση του Γενικού
Γραμματέα Δημοσίων Εσόδων λόγω πρόωρης λήξης
της θητείας του» (Α΄ 136) και άλλες διατάξεις.

  
Άρθρο 1
Στο τέλος της υποπερίπτωσης β΄ της περίπτωσης 4 της
υποπαραγράφου Ε2 της παραγράφου Ε του άρθρου πρώτου
του ν. 4093/2012 (Α΄ 222) προστίθεται εδάφιο ως εξής:
«Σε περίπτωση πρόωρης λήξης της θητείας του Γενικού
Γραμματέα Δημοσίων Εσόδων, με απόφαση του Υπουργού
Οικονομικών ορίζεται ένας από τους προϊσταμένους
Γενικής Διεύθυνσης της Γενικής Γραμματείας Δημοσίων
Εσόδων ως αναπληρωτής για το χρονικό διάστημα από τη
λήξη της θητείας του μέχρι το διορισμό του διαδόχου του.
Σε περίπτωση που ο ορισθείς ως αναπληρωτής αδυνατεί
να εκτελέσει τα καθήκοντά του ή για οποιονδήποτε λόγο
παύσει, με όμοια απόφαση ορίζεται ως αναπληρωτής ένας
από τους προϊσταμένους Γενικής Διεύθυνσης της Γενικής
Γραμματείας Δημοσίων Εσόδων, μέχρι το διορισμό του
νέου Γενικού Γραμματέα Δημοσίων Εσόδων.»

  
Άρθρο 2
Έναρξη ισχύος
Η ισχύς της παρούσας, η οποία θα κυρωθεί νομοθετικά
κατά το άρθρο 44 παράγραφος 1 του Συντάγματος,
αρχίζει από την 5η Ιουνίου 2014.

