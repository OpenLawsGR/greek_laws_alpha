 Νόμος 3822 (ΦΕΚ 21/Τεύχος Α'/2010) 
			
  ‘Ιδρυση νέων Ιερών Μητροπόλεων και άλλες διατάξεις.

  
Άρθρο 1
1. Η Ιερά Μητρόπολη Αττικής διαιρείται στις εξής δύο
νέες Ιερές Μητροπόλεις:
α) Ιερά Μητρόπολη Ιλίου, Αχαρνών και Πετρουπόλεως,
με έδρα το Ίλιο, στην εδαφική περιφέρεια της οποίας
περιλαμβάνονται οι Δήμοι Ιλίου, Αχαρνών, Πετρουπόλεως,
Ανω Λιοσίων, Καματερού, Ζεφυρίου, Αυλώνος,
Φυλής, Θρακομακεδόνων και οι Κοινότητες Αφιδνών
και Κρυονερίου και
β) Ιερά Μητρόπολη Κηφισίας, Αμαρουσίου και Ωρωπού,
με έδρα την Κηφισιά, στην εδαφική περιφέρεια της οποίας
περιλαμβάνονται οι Δήμοι Κηφισίας, Αμαρουσίου,
Πεύκης, Μελισσίων, Νέας Ερυθραίας, Μεταμορφώσεως,
Λυκόβρυσης, Μαραθώνος, Νέας Μάκρης, Ωρωπίων,
Αγίου Στεφάνου, Ανοίξεως, Διονύσου, Εκάλης, Καλάμου
και Δροσιάς και οι Κοινότητες Ροδοπόλεως, Σταμάτας,
Γραμματικού, Βαρνάβα, Καπανδριτίου, Μαλακάσας, Πολυδενδρίου,
Συκαμίνου και Μαρκοπούλου Ωρωπού.
2. Οι υφιστάμενες οργανικές θέσεις ιεροκηρύκων, διακόνων
και εκκλησιαστικών υπαλλήλων της Ιεράς Μητροπόλεως
Αττικής κατανέμονται στις δύο νέες Ιερές
Μητροπόλεις ως εξής:
α) Στην Ιερά Μητρόπολη Ιλίου, Αχαρνών και Πετρουπόλεως:
δύο θέσεις ιεροκηρύκων του άρθρου 25 του
ν. 817/1978 (ΦΕΚ 170 Α΄), δύο θέσεις διακόνων του
ν. 673/1977 (ΦΕΚ 238 Α΄) και δύο θέσεις εκκλησιαστικών
υπαλλήλων του ν. 2819/2000 (ΦΕΚ 84 Α), από τις οποίες
μία κλάδου ΔΕ Γραμματέα−Οικονομικού και μία κλάδου
ΥΕ Κλητήρα.
β) Στην Ιερά Μητρόπολη Κηφισίας, Αμαρουσίου και
Ωρωπού: δύο θέσεις ιεροκηρύκων, από τις οποίες μία
του ν. 1811/1988 (ΦΕΚ 231 Α΄) και μία του π.δ. 582/1980,
τρεις θέσεις διακόνων του ν. 673/1977 και δύο θέσεις
εκκλησιαστικών υπαλλήλων του ν. 1476/1984 (ΦΕΚ 136 Α΄),
από τις οποίες μία κλάδου ΠΕ Τεχνικού και μια κλάδου
ΔΕ Γραφέα−Δακτυλογράφου.
3. Με απόφαση της Διαρκούς Ιεράς Συνόδου της Εκκλησίας
της Ελλάδος, οι υπηρετούντες σε θέσεις κλάδων
που αναφέρονται στην προηγούμενη παράγραφο
μεταφέρονται στην οικεία κατά περίπτωση νέα Ιερά
Μητρόπολη.
4. Με απόφαση της Διαρκούς Ιεράς Συνόδου της Εκκλησίας
της Ελλάδος ρυθμίζεται κάθε θέμα σχετικό με
την εφαρμογή του άρθρου αυτού.

  
Άρθρο 2
Η αναστολή της ισχύος των διατάξεων του ν. 3653/2008
(ΦΕΚ 49 Α΄) παρατείνεται από τη λήξη της (31−12−2009,
σύμφωνα με την παράγραφο 2 του άρθρου 40 του
ν. 3734/2009, ΦΕΚ 8 Α) έως 31.12.2010.

  
Άρθρο 3
Η ισχύς του παρόντος νόμου αρχίζει από τη δημοσίευσή
του στην Εφημερίδα της Κυβερνήσεως, εκτός αν
ορίζεται διαφορετικά στις επί μέρους διατάξεις του.
Παραγγέλλομε τη δημοσίευση του παρόντος στην
Εφημερίδα της Κυβερνήσεως και την εκτέλεσή του ως
νόμου του Κράτους.
Αθήνα, 16 Φεβρουαρίου 2010

