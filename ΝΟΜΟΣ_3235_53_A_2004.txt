 Νόμος 3235 (ΦΕΚ 53/Τεύχος Α'/2004) 
			
  Πρωτοβάθμια Φροντίδα Υγείας.

  ΚΕΦΑΛΑΙΟ ΠΡΩΤΟ
ΓΕΝΙΚΕΣ ΔΙΑΤΑΞΕΙΣ
ΓΙΑ ΤΗΝ ΠΡΩΤΟΒΑΘΜΙΑ ΦΡΟΝΤΙΔΑ ΥΓΕΙΑΣ

Άρθρο 1
Σκοπός, έννοια και περιεχόμενο της
Πρωτοβάθμιας Φροντίδας Υγείας
1. Ως Πρωτοβάθμια Φροντίδα Υγείας, στο πλαίσιο εφαρμογής
του νόμου αυτού, νοείται το σύστημα παροχής σε
ατομικό και οικογενειακό επίπεδο δέσμης βασικών και ολοκληρωμένων
υπηρεσιών φροντίδας υγείας.
2. Η Πρωτοβάθμια Φροντίδα Υγείας αποτελεί το πρώτο
σημείο επαφής του ατόμου με το σύστημα υγείας της χώρας,
του οποίου αποτελεί αναπόσπαστο μέρος και υπηρετεί
τους γενικούς και ειδικούς στόχους του.
3. Η Πρωτοβάθμια Φροντίδα Υγείας περιλαμβάνει:
α. τις υπηρεσίες υγείας, που δεν απαιτούν εισαγωγή σε
νοσηλευτικό ίδρυμα,
β. την εκτίμηση των αναγκών υγείας των πολιτών και το
σχεδιασμό και υλοποίηση μέτρων για την πρόληψη των νοσημάτων
και την προαγωγή της υγείας,
γ. τον οικογενειακό προγραμματισμό,
δ. τις απαραίτητες υποδομές για την εξασφάλιση και τη
διαχείριση όλων των ιατρικών πληροφοριών και δεδομένων
του πληθυσμού,
ε. την οδοντιατρική φροντίδα, με έμφαση στην προληπτική
οδοντιατρική,
στ. τις υπηρεσίες μετανοσοκομειακής φροντίδας και τις
υπηρεσίες αποκατάστασης,
ζ. την παρακολούθηση χρονίως πασχόντων, για τους
οποίους δεν απαιτείται νοσηλεία σε νοσοκομείο,
η. τις υπηρεσίες κοινωνικής φροντίδας.
4. Το Κράτος με στόχο την κοινωνική ανάπτυξη και τη διατήρηση
της κοινωνικής συνοχής εξασφαλίζει σε όλους τους
κατοίκους της επικράτειας την πρόσβαση σε μια επαρκή δέσμη
υπηρεσιών πρωτοβάθμιας φροντίδας υγείας.
5. Το σύστημα παροχής Πρωτοβάθμιας Φροντίδας Υγείας
αποσκοπεί στην ικανοποίηση των παρακάτω αρχών:
α.τηςισότηταςστηνπρόσβασηστιςυπηρεσίεςυγείαςγια
όλους τους κατοίκους της χώρας,
β. της ισότητας στη φροντίδα, που επιτρέπει τη διαχείριση
οξέων και χρόνιων προβλημάτων υγείας από τον ίδιο ιατρό
ή ομάδα ιατρών στη διάρκεια του χρόνου,
γ. της ολοκληρωμένης φροντίδας, δηλαδή της διαχείρισης
των πιο συχνών νοσημάτων και προβλημάτων υγείας,
καθώς και των πιο σημαντικών παραγόντων κινδύνου της
υγείας, στο ιδιαίτερο περιβάλλον του ενδιαφερομένου,
δ. του προσανατολισμού του συστήματος στο άτομο και
στην οικογένειά του, μέσω μιας συντονισμένης και ελεγχόμενης
παροχής φροντίδων,
ε. της διαχείρισης ιατρο - ασφαλιστικών δεδομένων και
πληροφοριών, με τρόπο που εξασφαλίζει την άμεση διαθεσιμότητα
των πληροφοριών σε όλα τα σημεία του συστήματος
υγείας, αλλά και την εμπιστευτικότητά τους,
στ. της διαφύλαξης του δικαιώματος της ελεύθερης επιλογής
οικογενειακού και προσωπικού ιατρού στο πλαίσιο
του προγραμματισμού πρόσβασης στο σύστημα υγείας.

Άρθρο 2
Παροχή υπηρεσιών Πρωτοβάθμιας Φροντίδας Υγείας
1. Η Πρωτοβάθμια Φροντίδα Υγείας παρέχεται από:
α. τα Κέντρα Υγείας του Ε.Σ.Υ. και τα περιφερειακά τους
ιατρεία,
β. τις μονάδες πρωτοβάθμιας φροντίδας των Οργανισμών
Κοινωνικής Ασφάλισης (Ο.Κ.Α.), που μετονομάζονται
σε Κέντρα Υγείας του οικείου Ο.Κ.Α.,
γ. τα εξωτερικά ιατρεία των νοσοκομείων του Ε.Σ.Υ.,
δ. τις μονάδες παροχής υπηρεσιών πρωτοβάθμιας φροντίδας
υγείας των Οργανισμών Τοπικής Αυτοδιοίκησης, καθώς
και
ε. από άλλους φορείς που συνδέονται οργανωτικά ή λειτουργικά
με τις υπηρεσίες του Ε.Σ.Υ.
2. Τα Κέντρα Υγείας των Οργανισμών Κοινωνικής Ασφάλισης
εποπτεύονται και ελέγχονται από το Υπουργείο Υγείας
και Πρόνοιας διαμέσου των αρμόδιων Πε.Σ.Υ.Π. ως προς
τον τρόπο παροχής των υπηρεσιών τους και την ποιότητά
τους, όπως αυτή προσδιορίζεται κατά τη διαδικασία της πιστοποίησης
των άρθρων 12 έως 14 του παρόντος νόμου
και, μέσα σε έξι μήνες από την έκδοση της κοινής υπουργικής
απόφασης της παρ. 3 του άρθρου 4 του νόμου αυτού,
οφείλουν να προσαρμοστούν στους όρους, προϋποθέσεις
και λοιπές ρυθμίσεις της απόφασης αυτής.
Η πιο πάνω εποπτεία ασκείται και στις μονάδες παροχής
υπηρεσιών Πρωτοβάθμιας Φροντίδας Υγείας των Οργανισμών
Τοπικής Αυτοδιοίκησης.
3. Οι Οργανισμοί Κοινωνικής Ασφάλισης και Περίθαλψης
μπορούν να συμβάλλονται μεταξύ τους για την παροχή υπηρεσιών
υγείας στους ασφαλισμένους τους. Το περιεχόμενο
και οι όροι των συμβάσεων υποβάλλονται προς έγκριση και
έλεγχο στο αρμόδιο Πε.Σ.Υ.Π.
4. Για την άσκηση της εποπτείας και του ελέγχου, που
προβλέπεται στις παραγράφους 2 και 3 του παρόντος,
ιδρύεται σε κάθε Πε.Σ.Υ.Π. Γραφείο Πρωτοβάθμιας Φροντίδας
Υγείας, που υπάγεται στον Αναπληρωτή Γενικό Διευθυντή
και στελεχώνεται από: δύο ιατρούς εκ των οποίων
ο ένας έχει την ειδικότητα της γενικής ή κοινωνικής ιατρικής,
έναν κοινωνικό λειτουργό, έναν ειδικό σε θέματα οικονομικών
της υγείας, έναν νοσηλευτή ή επισκέπτη υγείας. Η
διοικητική υποστήριξη του Γραφείου εξασφαλίζεται από τις
λοιπές υπηρεσίες του Πε.Σ.Υ.Π.
5. Στις αρμοδιότητες του Γραφείου αυτού ανήκει:
α. ο σχεδιασμός και ο συντονισμός της παροχής Πρωτοβάθμιας
Φροντίδας Υγείας στην περιοχή ευθύνης των
Πε.Σ.Υ.Π.,
β. ο έλεγχος της τήρησης του περιεχομένου και των προδιαγραφών
λειτουργίας των Κέντρων Υγείας,
γ. η παρακολούθηση, υποστήριξη και αξιολόγηση της δέσμης
παροχής φροντίδας υγείας, των υπηρεσιών του οικογενειακού
και του προσωπικού ιατρού,
δ. η σύνταξη προγραμμάτων εκπαίδευσης και επιμόρφωσης
των επαγγελματιών υγείας της Πρωτοβάθμιας Φροντίδας
Υγείας,
ε. η οργανωτική υποστήριξη του ηλεκτρονικού ιατρικού
φακέλου και της ηλεκτρονικής κάρτας υγείας,
στ. η συνολική εποπτεία στο σύστημα Πρωτοβάθμιας
Φροντίδας Υγείας και, γενικώς,
ζ. κάθε ενέργεια που συμβάλλει στην αποτελεσματική λειτουργία
του συστήματος Πρωτοβάθμιας Φροντίδας Υγείας.

Άρθρο 3
Ειδικές πρόσθετες υπηρεσίες στα Κέντρα Υγείας
1. Στα Κέντρα Υγείας, στα περιφερειακά ιατρεία και στα
πολυδύναμα περιφερειακά ιατρεία λειτουργεί σύστημα
προγραμματισμού επισκέψεων με χρήση σύγχρονων μέσων
ηλεκτρονικής και τηλεφωνικής επικοινωνίας. Το σύστημα
αυτό καταγράφει αναλυτικά δεδομένα σε σχέση με
τη ζήτηση των υπηρεσιών και τις προγραμματισμένες και
διενεργηθείσες πράξεις.
2. Στις μονάδες υγείας της προηγούμενης παραγράφου
που καλύπτουν απομακρυσμένες και δυσπρόσιτες περιοχές
λειτουργεί σύστημα τηλεϊατρικής υποστήριξης, μετά από
σχετική μελέτη σκοπιμότητας, καθώς και μελέτη κόστους,
πουδιενεργούνταιαπότιςαρμόδιεςυπηρεσίεςτωνΠε.Σ.Υ.Π.
και εγκρίνονται από τα οικεία Διοικητικά Συμβούλιά τους.
3. Οι μονάδες υγείας της πρώτης παραγράφου του άρθρου
αυτού μεριμνούν για την παροχή υπηρεσιών Πρωτοβάθμιας
Φροντίδας Υγείας στο σπίτι, για την παροχή υπηρεσιών
ημερήσιας νοσηλείας, υπηρεσιών μετανοσοκομειακής
φροντίδας και φυσικής αποκατάστασης και
αποθεραπείας σε ειδικές κατηγορίες πληθυσμού ή σε ειδικές
περιπτώσεις ασθενειών. Οι περιπτώσεις και οι προϋποθέσεις
παροχής των υπηρεσιών αυτών, καθώς και το είδος
αυτών καθορίζονται αναλόγως των τοπικών και γεωγραφικών
συνθηκών με απόφαση του Διοικητικού Συμβουλίου
του οικείου Πε.Σ.Υ.Π.
4. Τα Κέντρα Υγείας του Ε.Σ.Υ. και των Οργανισμών Κοινωνικής
Ασφάλισης λειτουργούν σε εικοσιτετράωρη βάση.

Άρθρο 4
Ιδρυση Κέντρων Υγείας
1. Για την ίδρυση και λειτουργία των Κέντρων Υγείας του
Ε.Σ.Υ. και των Οργανισμών Κοινωνικής Ασφάλισης απαιτείται
έγκριση σκοπιμότητας από τον Υπουργό Υγείας και
Πρόνοιας, έπειτα από γνώμη του οικείου Πε.Σ.Υ.Π.
2. Για την έγκριση σκοπιμότητας λαμβάνονται υπόψη τα
εξής στοιχεία: η αναγκαιότητα της ίδρυσης, τα πληθυσμιακά
δεδομένα και, ιδίως, ο βαθμός συγκέντρωσης και αύξησης
πληθυσμού της περιοχής στην οποία προτείνεται η
ίδρυση, η γειτνίαση με υπάρχουσες τέτοιες μονάδες, οι συνθήκες
οικονομικής και κοινωνικής ανάπτυξης της περιοχής,
ηγειτνίασημενοσηλευτικέςμονάδεςκαιηεπέκτασητουσυστήματος
παροχής Πρωτοβάθμιας Φροντίδας Υγείας.
3. Με κοινή απόφαση των Υπουργών Οικονομίας και Οικονομικών,
Υγείας και Πρόνοιας και του καθ´ ύλην αρμόδιου κάθε
φορά Υπουργού καθορίζονται οι προϋποθέσεις και η διαδικασία
ίδρυσης και λειτουργίας νέων Κέντρων Υγείας του
Ε.Σ.Υ.καιτωνΟργανισμώνΚοινωνικήςΑσφάλισης,οιόροιλειτουργίας
τους, η στελέχωσή τους κατά κατηγορίες ιατρικού,
παραϊατρικού, επιστημονικού, διοικητικού και λοιπού προσωπικού,
το είδος και το επίπεδο των παρεχόμενων από αυτούς
υπηρεσιών, καθώς και κάθε άλλη σχετική λεπτομέρεια.

Άρθρο 5
Οργανισμός των Κέντρων Υγείας Ο.Κ.Α.
1. Το Κέντρο Υγείας Ο.Κ.Α. λειτουργεί σύμφωνα με οργανισμό,
που συντάσσεται και εγκρίνεται από τον φορέα διοικητικής
υπαγωγής του, ο οποίος προηγουμένως υποβάλλεται
στο οικείο Πε.Σ.Υ.Π., το οποίο περιορίζεται στον έλεγχο
διασφάλισης του τρόπου παροχής των υπηρεσιών και
της ποιότητάς τους.
2. Με τον οργανισμό καθορίζονται οι θέσεις του προσωπικού
κατά κατηγορία και ειδικότητα, οι οργανικές μονάδες
και οι αρμοδιότητες καθεμίας, το περιεχόμενο και η διαδικασία
τήρησης προσωπικού φακέλου ασθενών, καθώς και
κάθε άλλη σχετική λεπτομέρεια.

  ΚΕΦΑΛΑΙΟ ΔΕΥΤΕΡΟ
ΤΟΜΕΟΠΟΙΗΣΗ - ΟΙΚΟΓΕΝΕΙΑΚΟΣ
ΚΑΙ ΠΡΟΣΩΠΙΚΟΣ ΙΑΤΡΟΣ

Άρθρο 6
Τομεοποίηση
1. Η Πρωτοβάθμια Φροντίδα Υγείας οργανώνεται στη βάση
ενός τομεοποιημένου γεωγραφικά συστήματος, μέσα
στα όρια του οικείου Πε.Σ.Υ.Π.
2. ΗτομεοποίησησχεδιάζεταικαιαποφασίζεταιαπότοΔιοικητικό
Συμβούλιο του κάθε Πε.Σ.Υ.Π. και βασίζεται σε κριτήρια
που συνδέονται με τις ανάγκες υγείας του πληθυσμού
αναφοράς, τη διάρθρωση των δομών παροχής υπηρεσιών
υγείας, τη μορφολογία της κάθε περιοχής και τις
υφιστάμενες συγκοινωνιακές συνθήκες.
3. Με απόφαση του Δ.Σ. του κάθε Πε.Σ.Υ.Π. συγκροτούνται
Ειδικές Τομεακές Επιτροπές Πρωτοβάθμιας Φροντίδας
Υγείας για την υποβοήθηση του έργου του συντονισμού,
της συνεργασίας και της διασύνδεσης των δομών
Πρωτοβάθμιας Φροντίδας Υγείας του οικείου Πε.Σ.Υ.Π., καθώς
και της γενικότερης ανάπτυξης του συστήματος Πρωτοβάθμιας
Φροντίδας Υγείας στην περιοχή ευθύνης τους.
Οι Επιτροπές είναι τριμελείς και αποτελούνται από:
α) έναν ιατρό / Διευθυντή Κέντρου Υγείας του Ε.Σ.Υ. με
τον αναπληρωτή του,
β) έναν ιατρό / Διευθυντή Κέντρου Υγείας Ο.Κ.Α. με τον
αναπληρωτή του,
γ) έναν επιστήμονα υγείας άλλης ειδικότητας που υπηρετεί
σε Κέντρο Υγείας ανεξαρτήτως διοικητικής υπαγωγής,
με τον αναπληρωτή του.
4. Τα μέλη των Επιτροπών είναι άμισθα, η θητεία τους
τριετής και οι αρμοδιότητές τους περιλαμβάνουν:
α) την προαγωγή διατομεακών συνεργασιών, καθώς και
συνεργασιών με δομές δευτεροβάθμιας περίθαλψης,
β) την παρακολούθηση των δεικτών επάρκειας της κάλυψης
των αναγκών υγείας του πληθυσμού που κατοικεί στην
περιοχή του τομέα ευθύνης τους,
γ) τη σύνταξη προτάσεων ή γνωμοδοτήσεων για θέματα
στελέχωσης και εξοπλισμού των Κέντρων Υγείας, καθώς και
για τη συμπληρωματική λειτουργία τους με άλλες δομές.

Άρθρο 7
Οικογενειακός και Προσωπικός Ιατρός
1. Καθιερώνεται ο θεσμός του οικογενειακού και του προσωπικού
ιατρού για όλους τους πολίτες της χώρας, στη βάση
της τομεοποίησης του συστήματος Πρωτοβάθμιας Φροντίδας
Υγείας.
2. Ο πολίτης έχει το δικαίωμα να επιλέξει τον οικογενειακό
τουιατρό,απόεκείνουςπουυπηρετούνήεργάζονταιστοΚέντροΥγείαςτηςπεριοχήςτου.Επίσης,δύναταιναεπιλέξειιατρό
που υπηρετεί ή εργάζεται σε άλλη περιοχή του ίδιου
Πε.Σ.Υ.Π. μετά από έγκριση του ασφαλιστικού του φορέα.
Με απόφαση του Διοικητικού Συμβουλίου του Πε.Σ.Υ.Π., καθορίζεται
ο ανώτατος αριθμός των δικαιούχων που μπορούν
να επιλέξουν τον ίδιο οικογενειακό ή προσωπικό ιατρό.
3. Καθήκοντα οικογενειακού ιατρού μπορούν να ασκούν
όλοι οι ιατροί με τίτλο ειδικότητας Γενικής Ιατρικής, Παθολογίας
και Παιδιατρικής. Ο ασφαλιστικός φορέας του δικαιούχου,
μετά από εισήγηση του οικογενειακού ιατρού,
μπορεί να επιτρέψει την επιλογή και προσωπικού ιατρού,
κατόχου τίτλου άλλης ειδικότητας, για την αντιμετώπιση
χρόνιων παθήσεων του δικαιούχου.
4. Σε περίπτωση που ο ασφαλιστικός οργανισμός του δικαιούχουέχεισυμβληθείμειδιώτεςιατρούςοιοποίοιασκούν
καθήκοντα οικογενειακού ή προσωπικού ιατρού, τότε η επιλογή
του ασφαλισμένου γίνεται μεταξύ των ιατρών αυτών
που υποδεικνύονται από τον ασφαλιστικό του οργανισμό και
παρέχουν τις υπηρεσίες τους στη συγκεκριμένη περιοχή.
5. Η αλλαγή του προσώπου του οικογενειακού ή του προσωπικού
ιατρού του δικαιούχου είναι δυνατή μόνο μία φορά
στη διάρκεια του έτους, όπως επίσης και κάθε άλλη φορά
που συμφωνούν ο δικαιούχος και ο οικογενειακός ή ο προσωπικός
ιατρός.
6. Ο ιατρός που έχει επιλεγεί από δικαιούχο, ως οικογενειακός
ή προσωπικός ιατρός του, έχει το δικαίωμα να αρνηθεί
την επιλογή για σοβαρούς προσωπικούς ή επαγγελματικούς
λόγους.
7. Η επιλογή του οικογενειακού ή και του προσωπικού ιατρού
των ανηλίκων και όσων τελούν υπό δικαστική συμπαράσταση
γίνεται από τα πρόσωπα που ορίζονται από τις
σχετικές διατάξεις του Αστικού Κώδικα.
8. Ο οικογενειακός ή ο προσωπικός ιατρός:
α. παρέχει υπηρεσίες Πρωτοβάθμιας Φροντίδας Υγείας
της ειδικότητάς του,
β. διαχειρίζεται το τμήμα του ιατρικού φακέλου που διατηρείται
στο οικείο Κέντρο Υγείας,
γ. παραπέμπει σε άλλον ιατρό, καθώς επίσης και σε νοσηλευτική
μονάδα.
9. Με απόφαση του Υπουργού Υγείας και Πρόνοιας καθορίζεται
η διαδικασία ανάθεσης καθηκόντων οικογενειακού
και προσωπικού ιατρού σε ιατρούς των Κέντρων Υγείας του
Ε.Σ.Υ., ο τρόπος και η διαδικασία επιλογής του οικογενειακού
και του προσωπικού ιατρού, ο τρόπος παροχής υπηρεσιών
και το περιεχόμενό τους, καθώς και κάθε άλλη αναγκαία
λεπτομέρεια. Με κοινή απόφαση των Υπουργών Υγείας
και Πρόνοιας και Εργασίας και Κοινωνικών Ασφαλίσεων
καθορίζεται ο τρόπος λειτουργίας του θεσμού στα Κέντρα
Υγείας των Ο.Κ.Α. Με κοινή απόφαση των Υπουργών Υγείας
και Πρόνοιας και Οικονομίας και Οικονομικών δύναται να
καθορίζονται και οικονομικά κίνητρα κατά περίπτωση.

Άρθρο 8
Έργο Νοσηλευτή Πρωτοβάθμιας Φροντίδας Υγείας
1. Κάθε οικογενειακός ή προσωπικός ιατρός Κέντρου
Υγείας του Ε.Σ.Υ. ή των Ο.Κ.Α. συνεπικουρείται στο έργο
του από νοσηλευτές και επισκέπτες υγείας που υπηρετούν
στα Κέντρα Υγείας αυτά.
2. Οι νοσηλευτές δύνανται να παρέχουν νοσηλευτικές
υπηρεσίες και στο σπίτι του ασθενούς σε ειδικές κατηγορίες
πληθυσμού ή σε ειδικές περιπτώσεις ασθενειών.
3. Στις περιπτώσεις της παραγράφου 4 του άρθρου 7 του
νόμου αυτού, ιδιώτες νοσηλευτές και επισκέπτες υγείας
μπορούν να συνεπικουρούν τον οικογενειακό και προσωπικό
ιατρό στο έργο του και να παρέχουν υπηρεσίες και στο
σπίτι του ασθενούς σε ειδικές κατηγορίες πληθυσμού ή σε
ειδικές περιπτώσεις ασθενειών, έπειτα από σχετική απόφαση
του ασφαλιστικού οργανισμού του δικαιούχου.
4. Με απόφαση του Υπουργού Υγείας και Πρόνοιας καθορίζεται
η διαδικασία ανάθεσης καθηκόντων νοσηλευτή
Πρωτοβάθμιας Φροντίδας Υγείας σε νοσηλευτές ή και επισκέπτες
υγείας των Κέντρων Υγείας του Ε.Σ.Υ., ο τρόπος
παροχήςυπηρεσιώνκαιτοπεριεχόμενότους,καθώςκαικάθε
άλλη αναγκαία λεπτομέρεια. Με κοινή απόφαση των
Υπουργών Υγείας και Πρόνοιας και Εργασίας και Κοινωνικών
Ασφαλίσεων καθορίζεται ο τρόπος λειτουργίας του θεσμού
στα Κέντρα Υγείας των Ο.Κ.Α.

  ΚΕΦΑΛΑΙΟ ΤΡΙΤΟ


Άρθρο 9
Ηλεκτρονικός ιατρικός φάκελος
και ηλεκτρονική κάρτα υγείας
1. Οηλεκτρονικόςιατρικόςφάκελοςκάθεπολίτητηςχώρας
αποτελείται από ιατρικές πληροφορίες που παράγονται γι´
αυτόν, σε οποιονδήποτε φορέα παροχής υπηρεσιών υγείας.
2. Σε κάθε Κέντρο Υγείας εγκαθίσταται πλήρης υποδομή
για την τήρηση και ενημέρωση στοιχείων του ηλεκτρονικού
ιατρικού φακέλου και για την πρόσβαση σε στοιχεία τα
οποία τηρούνται σε άλλους φορείς παροχής υπηρεσιών
υγείας όλων των κατοίκων που υπάγονται σε αυτό. Αντίστοιχη
υποδομή οφείλουν να διαθέτουν και τα ιατρεία των
ιδιωτών οικογενειακών ή και προσωπικών ιατρών, που
έχουν σχετική σύμβαση με ασφαλιστικούς οργανισμούς.
3. Ο οικογενειακός και ο προσωπικός ιατρός υποχρεούται
να ενημερώνει τους ηλεκτρονικούς ιατρικούς φακέλους
των ασφαλισμένων που τον έχουν επιλέξει με τις πληροφορίες
οι οποίες παράγονται από τον ίδιο.
4. Εισάγεταιηηλεκτρονικήκάρταυγείαςτουπολίτηγιατη
διευκόλυνση της πρόσβασης στις υπηρεσίες υγείας, την
αποτελεσματικότερη παροχή υπηρεσιών υγείας και την
άμεση εξασφάλιση παροχής αναγκαίων πληροφοριών και
δεδομένων σχετικών με την υγεία που αφορούν στον κάτοχο
της κάρτας. Η ηλεκτρονική κάρτα υγείας μπορεί να περιέχει
και άλλες πληροφορίες που διευκολύνουν την πρόσβαση
του πολίτη στις υπηρεσίες υγείας.
5. Με απόφαση του Υπουργού Υγείας και Πρόνοιας καθορίζονται
τα αναγκαία στοιχεία υποδομής, ο τύπος και το περιεχόμενο
του ηλεκτρονικού ιατρικού φακέλου ασφαλισμένου,
οι συνθήκες ασφάλειας του συστήματος, οι βασικές
πληροφορίες που θα περιέχονται στην ηλεκτρονική κάρτα
υγείας, καθώς και κάθε άλλη αναγκαία λεπτομέρεια.

Άρθρο 10
Πρόσβαση στη βάση δεδομένων
Η αρχή της εμπιστευτικότητας
1. Πρόσβαση στις πληροφορίες του ηλεκτρονικού ιατρικού
φακέλου και της ηλεκτρονικής κάρτας υγείας, έχουν:
α. ο ίδιος ο πολίτης στο σύνολο των πληροφοριών,
β. ο οικογενειακός και ο προσωπικός του ιατρός στο σύνολο
των πληροφοριών, εκτός από τις πληροφορίες στις
οποίες ο πολίτης αρνείται την πρόσβαση,
γ. οι καθ´ ύλην αρμόδιοι επαγγελματίες υγείας της μονάδας
παροχής υπηρεσιών υγείας στο σύνολο των πληροφοριών
του πολίτη στον οποίο παρέχει τις υπηρεσίες αυτές.
2. Η πρόσβαση στις πληροφορίες του ηλεκτρονικού ιατρικού
φακέλου και της ηλεκτρονικής κάρτας υγείας ανηλίκων
και όσων τελούν υπό δικαστική συμπαράσταση δίνεται
με εξουσιοδότηση από τα πρόσωπα που ορίζονται από τις
σχετικές διατάξεις του Αστικού Κώδικα.
3. Για τη διενέργεια επιδημιολογικών, ιατρικών, οικονομικών,
στατιστικών και λοιπών σχετικών αναλύσεων και για
την αξιολόγηση των υπηρεσιών που προσφέρονται στους
πολίτες, επιτρέπεται η χρήση των καταχωρημένων στους
ηλεκτρονικούς ιατρικούς φακέλους δεδομένων μετά από
συναίνεση του πολίτη ή χωρίς αυτήν, εφόσον δεν δημοσιοποιείται
η ταυτότητά του.

Άρθρο 11
Ποινικές κυρώσεις
1. Όποιος με οποιονδήποτε τρόπο και χωρίς να έχει κανένα
δικαίωμα λαμβάνει γνώση του περιεχομένου του ηλεκτρονικούιατρικούφακέλουήαλλοιώνειήκαταστρέφειδεδομέναή
πληροφορίες που έχουν καταχωρηθεί σε αυτόν ή ανακοινώνει
σε τρίτους στοιχεία ή μέρος από το περιεχόμενό τους, τιμωρείται
με φυλάκιση τουλάχιστον δύο ετών, εκτός εάν η
πράξη αυτή τιμωρείται βαρύτερα με βάση άλλη διάταξη.
2. Όποιοςυπεξάγειηλεκτρονικήκάρταυγείαςμεσκοπότη
χρήση της χωρίς δικαίωμα, αλλοιώνει ή καταστρέφει στοιχεία
της για οποιονδήποτε σκοπό ή καθιστά το περιεχόμενό
της προσιτό σε μη δικαιούμενα πρόσωπα ή επιτρέπει σε αυτά
να λαμβάνουν γνώση του περιεχομένου της ή εκμεταλλεύεται
με οποιονδήποτε τρόπο το περιεχόμενό της, τιμωρείται
με φυλάκιση τουλάχιστον δύο ετών, εκτός εάν η πράξη
αυτή τιμωρείται βαρύτερα με βάση άλλη διάταξη.
3. Όποιος υπεξάγει ή πλαστογραφεί ηλεκτρονική κάρτα
υγείαςμεσκοπόνααποκτήσειοίδιοςήτρίτοςπρόσβασηστο
περιεχόμενοηλεκτρονικούιατρικούφακέλουασφαλισμένου
τιμωρείται με φυλάκιση τουλάχιστον δύο ετών, εκτός εάν η
πράξη αυτή τιμωρείται βαρύτερα με βάση άλλη διάταξη.

  ΚΕΦΑΛΑΙΟ ΤΕΤΑΡΤΟ
ΠΙΣΤΟΠΟΙΗΣΗ ΚΕΝΤΡΩΝ ΥΓΕΙΑΣ

Άρθρο 12
Περιεχόμενο πιστοποίησης
Τα Κέντρα Υγείας πιστοποιούνται κατά τη διαδικασία των
άρθρων 13 και επόμενα, με βάση τα εξής κριτήρια:
α. ιατρική υποδομή και εξοπλισμός,
β. ξενοδοχειακή υποδομή και εξοπλισμός,
γ. υποδομή μηχανογράφησης,
δ. στελέχωση τόσο όσον αφορά τον αριθμό του προσωπικού
όσο και τα απαιτούμενα ειδικότερα προσόντα και την
εξειδίκευσή του,
ε. τήρηση των υγειονομικών διατάξεων και των μέτρων
προστασίας των εργαζομένων και των ασθενών,
στ. διαδικασίες πρόσβασης,
ζ. ποιότητα έργου και εξυπηρέτηση κοινού,
η. διασύνδεση των φορέων Πρωτοβάθμιας Φροντίδας
Υγείας τόσο μεταξύ τους όσο και με φορείς παροχής νοσοκομειακής
περίθαλψης,
θ. ποιότητα τήρησης διαδικασιών.

Άρθρο 13
Φορέας πιστοποίησης
1. Με απόφαση του Υπουργού Υγείας και Πρόνοιας καθορίζεται
ο φορέας πιστοποίησης των Κέντρων Υγείας του
Ε.Σ.Υ. και των Ο.Κ.Α. Ο φορέας αυτός δύναται να ενεργεί
τακτικούς και έκτακτους ελέγχους, επιτόπιες μεταβάσεις,
καθώς και να χρησιμοποιεί κάθε πρόσφορο και αναγκαίο
μέσο για την άσκηση των καθηκόντων του.
2. Στο τέλος κάθε έτους ο φορέας πιστοποίησης της πιο
πάνω παραγράφου οφείλει να συντάσσει ετήσια έκθεση
αξιολόγησης της λειτουργίας των Κέντρων Υγείας του
Ε.Σ.Υ. την οποία κοινοποιεί στον Υπουργό Υγείας και Πρόνοιας
και στο αρμόδιο Πε.Σ.Υ.Π. Στην περίπτωση των Κέντρων
Υγείας των Ο.Κ.Α., η έκθεση κοινοποιείται επιπλέον
και στον Υπουργό Εργασίας και Κοινωνικών Ασφαλίσεων,
καθώς και στη Διοίκηση του Οργανισμού Κοινωνικής Ασφάλισης,
στον οποίο υπάγεται διοικητικά το Κέντρο Υγείας.

Άρθρο 14
Συνέπειες πιστοποίησης
1. Σε περίπτωση που ο φορέας πιστοποίησης του προηγούμενου
άρθρου διαπιστώσει ότι Κέντρο Υγείας του
Ε.Σ.Υ., το οποίο βρίσκεται υπό διαδικασία πιστοποίησης ή
έχει ήδη πιστοποιηθεί αλλά επανελέγχεται, δεν πληροί τα
κριτήρια του άρθρου 12 του παρόντος νόμου, ενημερώνει
άμεσα τον Υπουργό Υγείας και Πρόνοιας, ο οποίος καθορίζει
την προθεσμία συμμόρφωσης του Κέντρου Υγείας του
Ε.Σ.Υ. από τη διαπίστωση της παράβασης. Στην περίπτωση
των Κέντρων Υγείας των Ο.Κ.Α., η προθεσμία συμμόρφωσης
καθορίζεται από κοινού από τους Υπουργούς Υγείας
και Πρόνοιας και Εργασίας και Κοινωνικών Ασφαλίσεων.
2. Σε περίπτωση μη συμμόρφωσης του Κέντρου Υγείας μέσαστηνταχθείσαπροθεσμία,οφορέαςδιοικητικήςυπαγωγής
οφείλειναυποδείξειάλλοντρόπογιατηνκάλυψητωναναγκών
υγείας των κατοίκων της περιοχής, μέχρις ότου το Κέντρο
Υγείας εναρμονιστεί με τους όρους της πιστοποίησης.

Άρθρο 15
Ειδική διάταξη
Για την κάλυψη των αναγκών σε προσωπικό, που προκαλούνται
από το νόμο αυτόν, εφαρμόζονται οι διατάξεις της
παρ. 11 του άρθρου 3 του Ν. 2889/2001 (ΦΕΚ 37 Α´).

Άρθρο 16
Έναρξη ισχύος
Η ισχύς του παρόντος νόμου αρχίζει από τη δημοσίευσή
του στην Εφημερίδα της Κυβερνήσεως, εκτός εάν ορίζεται
διαφορετικά στις επί μέρους διατάξεις.
Παραγγέλλομε τη δημοσίευση του παρόντος στην Εφημερίδα
της Κυβερνήσεως και την εκτέλεσή του ως νόμου
του Κράτους.
Αθήνα, 17 Φεβρουαρίου 2004

