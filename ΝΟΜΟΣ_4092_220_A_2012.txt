 Νόμος 4092 (ΦΕΚ 220/Τεύχος Α'/2012) 
			
  Κύρωση της από 6 Σεπτεμβρίου 2012 Πράξης Νομοθετικού
Περιεχομένου «Τροποποίηση του τελευταίου
εδαφίου της παραγράφου 1 του άρθρου 3 του νόμου
3986/2011 «Επείγοντα Μέτρα Εφαρμογής Μεσοπρόθεσμου
Πλαισίου Δημοσιονομικής Στρατηγικής
2012 − 2015» (Α΄ 152), όπως ισχύει» (Α΄ 174), της από
7 Σεπτεμβρίου 2012 Πράξης Νομοθετικού Περιεχομένου
«Κατάργηση ελάχιστου ποσοστού Ελληνικού
Δημοσίου σε ΕΛΠΕ, ΔΕΗ, ΟΠΑΠ, ΟΔΙΕ, ΕΥΔΑΠ, ΕΥΑΘ,
ΕΛΤΑ, Οργανισμό Λιμένος Πειραιώς, Θεσσαλονίκης,
Αλεξανδρούπολης, Βόλου, Ελευσίνας, Ηγουμενίτσας,
Ηρακλείου, Καβάλας, Κέρκυρας, Λαυρίου, Πατρών
και Ραφήνας, καθώς και κατάργηση του άρθρου 11
του ν. 3631/2008 (Α΄ 6), (Α΄ 175)» και άλλες διατάξεις.

  
Άρθρο 1
Το τελευταίο εδάφιο της παραγράφου 1 του άρθρου 3
του ν. 3986/2011 (Α΄ 152) τροποποιείται ως εξής: «Πριν
τον ως άνω ορισμό, η Επιτροπή του άρθρου 49Α του
Κανονισμού της Βουλής διατυπώνει γνώμη για την καταλληλότητα
των προτεινόμενων προς διορισμό ή την
ανανέωση της θητείας τους, στις θέσεις Προέδρου και
Διευθύνοντος Συμβούλου του Δ.Σ. του Ταμείου, ύστερα
από γνωστοποίηση του Υπουργού Οικονομικών στον
Πρόεδρο της Επιτροπής.».

  
Άρθρο 2
Εναρξη Ισχύος
Η ισχύς της παρούσας, η οποία θα κυρωθεί νομοθετικά
σύμφωνα με το άρθρο 44 παράγραφος 1 του Συντάγματος,
αρχίζει από τη δημοσίευσή της στην Εφημερίδα
της Κυβερνήσεως.

