 Νόμος 4210 (ΦΕΚ 254/Τεύχος Α'/2013) 
			
  Ρυθμίσεις Υπουργείου Διοικητικής Μεταρρύθμισης και
Ηλεκτρονικής Διακυβέρνησης και άλλες διατάξεις.

  
Άρθρο 1
Κατάργηση μηχανογραφικής άδειας
1. Οι διατάξεις της παρ. 6 του άρθρου 50 του Κώδικα
Δημοσίων Πολιτικών και Διοικητικών Υπαλλήλων
και Υπαλλήλων Ν.Π.Δ.Δ. (ν. 3528/2007) καταργούνται.
Κάθε διάταξη που ρυθμίζει το ίδιο ζήτημα με τις ως
άνω καταργούμενες διατάξεις και αφορά υπαλλήλους
ή λειτουργούς του Δημοσίου, των νομικών προσώπων
δημοσίου δικαίου και των οργανισμών τοπικής αυτοδιοίκησης
πρώτου και δεύτερου βαθμού παύει να ισχύει.
2. Η παρ. 7 του άρθρου 50 του Κώδικα Δημοσίων
Πολιτικών και Διοικητικών Υπαλλήλων και Υπαλλήλων
Ν.Π.Δ.Δ. (ν. 3528/2007) αναριθμείται σε παράγραφο 6.

  
Άρθρο 2
Χορήγηση αναρρωτικής άδειας
1. Το άρθρο 55 του Κώδικα Δημοσίων Πολιτικών και
Διοικητικών Υπαλλήλων και Υπαλλήλων Ν.Π.Δ.Δ. (ν. 3528/
2007), όπως ισχύει, αντικαθίσταται ως ακολούθως:
«Άρθρο 55
Χορήγηση αναρρωτικής άδειας
1. Η αναρρωτική άδεια χορηγείται ανά μήνα με εξαίρεση
την περίπτωση των δυσίατων νοσημάτων όπως αυτά
ορίζονται με την απόφαση της παραγράφου 4 του άρθρου
54 που χορηγείται ανά εξάμηνο κατ’ ανώτατο όριο.
2. Βραχυχρόνιες αναρρωτικές άδειες χορηγούνται με
γνωμάτευση θεράποντος ιατρού έως οκτώ (8) ημέρες
κατ’ έτος. Δύο (2) εξ αυτών, αλλά όχι συνεχόμενες, μπορούν
να χορηγούνται μόνο με υπεύθυνη δήλωση του
υπαλλήλου.
3. Ο υπάλληλος υποχρεούται να δεχτεί την επίσκεψη
του ελεγκτή ιατρού.
4. Η αποστολή ιατρού για έλεγχο υπαλλήλου, που κάνει
χρήση βραχυχρόνιων αναρρωτικών αδειών κατ’ επανάληψη,
είναι υποχρεωτική για την υπηρεσία και η τυχόν
παράλειψή της συνιστά πειθαρχικό παράπτωμα του
αρμοδίου προϊσταμένου της διεύθυνσης διοικητικού.»
2. Το άρθρο 62 του ν. 3584/2007 αντικαθίσταται ως
ακολούθως:
«Άρθρο 62
Χορήγηση αναρρωτικής άδειας
1. Η αναρρωτική άδεια χορηγείται ανά μήνα με εξαίρεση
την περίπτωση των δυσίατων νοσημάτων όπως
αυτά ορίζονται με την απόφαση της παραγράφου 4 του
άρθρου 54 που χορηγείται ανά εξάμηνο κατ’ ανώτατο
όριο.
2. Βραχυχρόνιες αναρρωτικές άδειες χορηγούνται με
γνωμάτευση θεράποντος ιατρού έως οκτώ (8) ημέρες
κατ’ έτος. Δύο (2) εξ αυτών, αλλά όχι συνεχόμενες, μπορούν
να χορηγούνται μόνο με υπεύθυνη δήλωση του
υπαλλήλου.
3. Ο υπάλληλος υποχρεούται να δεχτεί την επίσκεψη
του ελεγκτή ιατρού.
4. Η αποστολή ιατρού για έλεγχο υπαλλήλου, που κάνει
χρήση βραχυχρόνιων αναρρωτικών αδειών κατ’ επανάληψη,
είναι υποχρεωτική για την υπηρεσία και η τυχόν
παράλειψή της συνιστά πειθαρχικό παράπτωμα του
αρμοδίου προϊσταμένου της διεύθυνσης διοικητικού.»

  
Άρθρο 3
1. Η παρ. 3 του άρθρου 56 του Κώδικα Δημοσίων
Πολιτικών και Διοικητικών Υπαλλήλων και Υπαλλήλων
Ν.Π.Δ.Δ. (ν. 3528/2007), όπως ισχύει, αντικαθίσταται ως
ακολούθως:
«3. Αναρρωτική άδεια πέραν των οκτώ (8) ημερών
κατ’ έτος χορηγείται ύστερα από γνωμάτευση της οικείας
υγειονομικής επιτροπής, με εξαίρεση την περίπτωση
που η άδεια χορηγείται βάσει γνωμάτευσης του
διευθυντή κλινικής δημοσίου νοσοκομείου και εφόσον
πρόκειται για νοσηλεία επτά (7) ημερών τουλάχιστο ή
κατόπιν χειρουργικής επέμβασης.»
2. Η παρ. 3 του άρθρου 63 του ν. 3584/2007 αντικαθίσταται
ως ακολούθως:
«3. Αναρρωτική άδεια πέραν των οκτώ (8) ημερών κατ’
έτος χορηγείται ύστερα από γνωμάτευση της οικείας
υγειονομικής επιτροπής, με εξαίρεση την περίπτωση
που η άδεια χορηγείται βάσει γνωμάτευσης του διευθυντή
κλινικής δημόσιου νοσοκομείου και εφόσον πρόκειται
για νοσηλεία επτά (7) ημερών τουλάχιστον ή
κατόπιν χειρουργικής επέμβασης.»

  
Άρθρο 4
Εκπαιδευτικές άδειες
Η παρ. 14 του άρθρου ένατου του ν. 4057/2012 αντικαθίσταται
ως ακολούθως:
«14. Δεν χορηγούνται άδειες και παρατάσεις αδειών
υπηρεσιακής εκπαίδευσης του άρθρου 58 του ν. 3528/
2007 και του άρθρου 65 του ν. 3584/2007 για τη συμμετοχή
του υπαλλήλου σε προγράμματα ή κύκλους μεταπτυχιακής
εκπαίδευσης μέχρι τις 31.12.2014. Η διάταξη
του προηγούμενου εδαφίου δεν θίγει την ισχύ αδειών
υπηρεσιακής εκπαίδευσης που έχουν χορηγηθεί έως
την έναρξη ισχύος του παρόντος νόμου σύμφωνα με
τις ανωτέρω διατάξεις.»

  
Άρθρο 5
Άδειες εξετάσεων
1. Η παρ. 2 του άρθρου 60 του Κώδικα Δημοσίων
Πολιτικών και Διοικητικών Υπαλλήλων και Υπαλλήλων
Ν.Π.Δ.Δ. (ν. 3528/2007) αντικαθίσταται ως ακολούθως:
«2. Η άδεια εξετάσεων δεν μπορεί να υπερβαίνει τις
δέκα (10) εργάσιμες ημέρες κάθε έτος και χορηγείται
συνεχώς ή τμηματικώς κατά την εξεταστική περίοδο
που ζητά ο ενδιαφερόμενος. Οι άδειες εξετάσεων χορηγούνται
για το χρόνο φοίτησης και μέχρι δύο το
πολύ εξάμηνα μετά τη λήξη του, εφόσον ο υπάλληλος
εξακολουθεί να φοιτά. Για κάθε ημέρα εξετάσεων χορηγείται
άδεια μίας (1) ημέρας.»
2. Η παρ. 2 του άρθρου 67 του ν. 3584/2007 αντικαθίσταται
ως εξής:
«2. Η άδεια εξετάσεων δεν μπορεί να υπερβαίνει τις
δέκα (10) εργάσιμες ημέρες κάθε έτος και χορηγείται
συνεχώς ή τμηματικώς κατά την εξεταστική περίοδο
που ζητά ο ενδιαφερόμενος. Οι άδειες εξετάσεων χορηγούνται
για το χρόνο φοίτησης και μέχρι δύο το
πολύ εξάμηνα μετά τη λήξη του, εφόσον ο υπάλληλος
εξακολουθεί να φοιτά. Για κάθε ημέρα εξετάσεων χορηγείται
άδεια μίας (1) ημέρας.»

  
Άρθρο 6
Γονικές άδειες στο δημόσιο τομέα
1. Στο τέλος της παρ. 2 του άρθρου 53 του Κώδικα
Δημοσίων Πολιτικών και Διοικητικών Υπαλλήλων και
Υπαλλήλων Ν.Π.Δ.Δ. (ν. 3528/2007) και στο τέλος της
παρ. 2 του άρθρου 60 του Κώδικα Κατάστασης Δημοτικών
και Κοινοτικών Υπαλλήλων (ν. 3584/2007) προστίθεται
εδάφιο ως εξής:
«Σε περίπτωση γέννησης διδύμων, τριδύμων κ.λπ. τέκνων
χορηγείται επιπλέον άδεια ανατροφής χρονικής
διάρκειας έξι (6) μηνών με αποδοχές για κάθε τέκνο
πέραν του ενός.»
2. Το εδάφιο γ΄της παρ. 3 του άρθρου 53 του Κώδικα
Δημοσίων Πολιτικών και Διοικητικών Υπαλλήλων
και Υπαλλήλων Ν.Π.Δ.Δ. (ν. 3528/2007), καθώς και το
εδάφιο γ΄της παρ. 3 του άρθρου 60 του ν. 3584/ 2007
καταργούνται.

  
Άρθρο 7
Απλοποίηση διαδικασίας διορισμού για την
πιστοποίηση της υγείας των υπό πρόσληψη
δημοσίων υπαλλήλων
1. Η παρ. 2 του άρθρου 7 του Κώδικα Δημοσίων Πολιτικών
και Διοικητικών Υπαλλήλων και Υπαλλήλων Ν.Π.Δ.Δ.
(ν. 3528/2007) αντικαθίσταται ως εξής:
«2. Η υγεία των υποψήφιων υπαλλήλων να ασκήσουν
τα καθήκοντα της αντίστοιχης θέσης, πιστοποιείται
με γνωματεύσεις (α) παθολόγου ή γενικού ιατρού και
(β) ψυχιάτρου, είτε του δημοσίου είτε ιδιωτών, με βάση
παραπεμπτικό έγγραφο, στο οποίο περιγράφονται από
την υπηρεσία τα καθήκοντα της θέσης που πρόκειται
να καταληφθεί.»
2. Η περίπτωση β΄ της παρ. 1 του άρθρου 165 του
ν. 3528/2007 καταργείται και οι περιπτώσεις γ΄ και δ΄
αναριθμούνται σε περιπτώσεις β΄ και γ΄ αντίστοιχα.

  
Άρθρο 8
Ζητήματα αρμοδιότητας Α.Σ.Ε.Π.
1. Στο τέλος του άρθρου 15 του ν. 2190/1994 (Α΄ 28)
προστίθεται παράγραφος 9, ως εξής:
«9. Η κάλυψη θέσεων τακτικού προσωπικού των υπηρεσιών
και των νομικών προσώπων της παρ. 1 του άρθρου
1 του ν. 3812/2009 είναι δυνατόν να πραγματοποιείται
μετά από σύμφωνη γνώμη του Α.Σ.Ε.Π. και τη σύμφωνη
γνώμη του οικείου φορέα, χωρίς νέα προκήρυξη από
πίνακα επιλαχόντων προηγούμενου διαγωνισμού του
Α.Σ.Ε.Π., υπό την προϋπόθεση ότι οι νέες προς κάλυψη
θέσεις αφορούν όμοιους κλάδους−ειδικότητες και πρόσθετα
προσόντα, και ότι δεν έχουν παρέλθει εννέα (9)
μήνες από τη δημοσίευση των αντίστοιχων πινάκων διοριστέων
στην Εφημερίδα της Κυβερνήσεως, με την επιφύλαξη
των διατάξεων του άρθρου 11 του ν. 3833/2010
(Α΄40), όπως εκάστοτε ισχύει.
Η επιλογή των διοριστέων στις νέες θέσεις από τους
επιλαχόντες, γίνεται με απόφαση του Α.Σ.Ε.Π. με βάση
τους πίνακες κατάταξης των αντίστοιχων κλάδων−ειδικοτήτων
και επί πλειόνων πινάκων εκείνων που προηγούνται
χρονικά και με τη σειρά που έχουν οι υποψήφιοι
σε αυτούς και μετά τον έλεγχο των προσόντων τους.
Οι υποψήφιοι καλούμενοι από το Α.Σ.Ε.Π. να καταλάβουν
την προτεινόμενη σε αυτούς νέα θέση, οφείλουν να
δηλώσουν με γραπτή δήλωσή τους, εντός προθεσμίας
πέντε (5) ημερών από τότε που θα περιέλθει σε αυτούς
η έγγραφη ειδοποίηση του Α.Σ.Ε.Π., αν αποδέχονται τη
νέα θέση. Η δήλωση κατατίθεται στο Α.Σ.Ε.Π. ή αποστέλλεται
σε αυτό μέσω τηλεομοιοτυπίας. Αν δεν υποβληθεί
η ως άνω δήλωση, τεκμαίρεται αμαχήτως η μη αποδοχή
της προτεινόμενης νέας θέσης, χωρίς ο υποψήφιος να
διαγράφεται από τους οικείους πίνακες κατάταξης.»
2. Στο άρθρο 17 του ν. 2190/1994, όπως ισχύει, προστίθεται
εδάφιο β΄ στην παράγραφο 16, ως εξής:
«Μετά την έκδοση πράξης διορισμού, ο οικείος φορέας
υποχρεούται να αποστείλει στο Α.Σ.Ε.Π. αντίγραφο της
σχετικής πράξης ανάληψης υπηρεσίας.»
3. Στο άρθρο 17 του ν. 2190/1994, όπως ισχύει, προστίθεται
παράγραφος 19 και στο άρθρο 18 του ν. 2190/
1994, όπως ισχύει, προστίθεται παράγραφος 18, ως εξής:
«Μετά την κατάρτιση και δημοσίευση των προσωρινών
πινάκων κατάταξης των υποψηφίων και πριν τον
αυτεπάγγελτο ή κατ’ ένσταση έλεγχο του Α.Σ.Ε.Π., σε
εξαιρετικές περιπτώσεις, για την κάλυψη ιδιαίτερης
σημασίας επειγουσών υπηρεσιακών αναγκών των υπηρεσιών
και των νομικών προσώπων του άρθρου 1 παρ.
1 του ν. 3812/2009 κατόπιν έκδοσης απόφασης κατανομής
του Υπουργού Διοικητικής Μεταρρύθμισης και
Ηλεκτρονικής Διακυβέρνησης της παρ. 5 του άρθρου
11 του ν. 3833/2010 (Α΄ 40), όπως ισχύει, επιτρέπεται
η πρόσληψη με σύμβαση εργασίας ιδιωτικού δικαίου
ορισμένου χρόνου μη ανανεούμενες, μέχρι του αριθμού
των προκηρυχθεισών θέσεων, υποψηφίων κατά τη σειρά
εγγραφής των στους προσωρινούς αυτούς πίνακες, με
την επιφύλαξη των διατάξεων του άρθρου 11 «Περιορισμός
προσλήψεων για τα έτη 2011 έως και 2013» του
ν. 3833/2010, όπως τροποποιήθηκε με τη διάταξη της
παρ. 1 της υποπαραγράφου Ζ.5 του πρώτου άρθρου του
ν. 4093/2012 και επεκτάθηκε η ισχύς έως το έτος 2016.
Οι προσλήψεις αυτές είναι δυνατόν να αφορούν μικρότερο
αριθμό των θέσεων, που προκηρύσσονται ανά
φορέα κατηγορία−κλάδο−ειδικότητα. Η σύμβαση αυτή, η
οποία καταρτίζεται βάσει των προϋποθέσεων και της
διαδικασίας της παρούσας παραγράφου, διαρκεί έως
την ανάληψη των καθηκόντων κάθε υποψηφίου μετά τη
δημοσίευση της ατομικής πράξης διορισμού του στην
Εφημερίδα της Κυβερνήσεως και απαγορεύεται η διάρκειά
της να υπερβαίνει τους οκτώ (8) μήνες. Για τις κατά
τα ανωτέρω προσλήψεις απαιτείται η έκδοση πράξεων
των αρμόδιων οργάνων των οικείων φορέων, ύστερα
από διάθεση των υποψηφίων από το Α.Σ.Ε.Π., που γίνεται
μετά την υποβολή σε αυτό πλήρως αιτιολογημένων
αιτημάτων των οικείων φορέων. Οι πράξεις αυτές δεν
δημοσιεύονται στην Εφημερίδα της Κυβερνήσεως. Με
τη δημοσίευση των οριστικών πινάκων κατάταξης οι
συμβάσεις των ήδη προσληφθέντων που δεν περιλαμβάνονται
στους οριστικούς πίνακες διοριστέων, λήγουν
αυτοδικαίως, χωρίς την καταβολή οποιασδήποτε αποζημίωσης
από την αιτία αυτή. Επίσης, λήγουν αυτοδικαίως
χωρίς την καταβολή οποιασδήποτε αποζημίωσης και οι
συμβάσεις των ήδη προσληφθέντων υποψηφίων που
περιλαμβάνονται στον οριστικό πίνακα διοριστέων, μετά
τη δημοσίευση των ατομικών πράξεων διορισμού και
την ανάληψη των καθηκόντων τους, καθώς και μετά την
παρέλευση οκταμήνου από την προσωρινή πρόσληψη,
εφόσον δεν έχουν δημοσιευτεί οι οριστικοί πίνακες διοριστέων.
Η μη αποδοχή εκ μέρους του υποψηφίου να
αναλάβει καθήκοντα μέχρι τη δημοσίευση του οριστικού
πίνακα διοριστέων κατά τη διαδικασία της παρούσας
παραγράφου, ουδεμία επιρροή ασκεί στην κατάταξή
του στον οριστικό πίνακα διοριστέων. Οι ρυθμίσεις της
παρούσας παραγράφου ισχύουν και για προκηρύξεις
Α.Σ.Ε.Π., τα προσωρινά αποτελέσματα των οποίων δεν
έχουν εκδοθεί κατά τη δημοσίευση του παρόντος νόμου
στο φύλλο της Εφημερίδας της Κυβερνήσεως.»
4. Το δεύτερο εδάφιο της παρ. 7 του άρθρου 18 του
ν. 2190/1994 αντικαθίσταται ως εξής:
«Στις περιπτώσεις πρόσληψης προσωπικού των κατηγοριών
ΠΕ, ΤΕ, ΔΕ και ΥΕ κατά το παρόν άρθρο, ο οικείος
φορέας μπορεί, προς διακρίβωση ειδικών γνώσεων
ή/και δεξιοτήτων που συνάδουν με τα προσόντα ή τα
καθήκοντα των υπό πλήρωση θέσεων, να ζητήσει από
το Α.Σ.Ε.Π. επιπροσθέτως τη διενέργεια: α) πρακτικής
δοκιμασίας ή/και β) εξέτασης των υποψηφίων με τη
βοήθεια ηλεκτρονικού υπολογιστή ή άλλων κατάλληλων
συσκευών ή/και γ) ειδικής γραπτής δοκιμασίας με
τη μέθοδο των ερωτήσεων πολλαπλών επιλογών, για
τα αποτελέσματα των οποίων θα τηρούνται ειδικώς
αιτιολογημένα πρακτικά.»

  
Άρθρο 9
Συμμετοχή του Α.Σ.Ε.Π. στις διαδικασίες κατάταξης
και επιλογής του επικουρικού προσωπικού στα
νοσοκομεία και τις Μονάδες Κοινωνικής Φροντίδας
και Κοινωνικής Αλληλεγγύης
Στο τέλος της παρ. 2 του άρθρου 10 του ν. 3329/2005,
όπως αντικαταστάθηκε με την παρ. 5 του άρθρου 6 του
ν. 4052/2012, προστίθενται εδάφια ως εξής:
«Η πρόσληψη του επικουρικού αυτού προσωπικού με
σχέση εργασίας ιδιωτικού δικαίου ορισμένου χρόνου τελεί
υπό τον έλεγχο του Ανωτάτου Συμβουλίου Επιλογής
Προσωπικού (Α.Σ.Ε.Π.). Το Α.Σ.Ε.Π. κατά την άσκηση της
ανωτέρω αρμοδιότητάς του εφαρμόζει, όπου είναι απαραίτητο,
τις σχετικές διατάξεις του ν. 2190/1994, όπως
ισχύει. Οι αναγκαίες λεπτομέρειες για την εφαρμογή
της παρούσας διάταξης καθορίζονται με απόφαση των
Υπουργών Υγείας και Εργασίας, Κοινωνικής Ασφάλισης
και Πρόνοιας, μετά από πρόταση του Α.Σ.Ε.Π.»

  
Άρθρο 10
Προθεσμίες του άρθρου 35 του ν. 4024/2011
Οι προθεσμίες της παρ. 4 του άρθρου 35 του ν. 4024/
2011 παρατείνονται έως τις 31 Δεκεμβρίου 2014.

  
Άρθρο 11
Τροποποίηση των άρθρων 80, 81, 82, και 93
του ν. 4172/2013
1. Στην παρ. 2 του άρθρου 80 του ν. 4172/2013 (Α΄ 167)
προστίθενται περιπτώσεις στ΄, ζ΄ και η΄ ως εξής:
«στ) υπάλληλος Ιδιωτικού Δικαίου Αορίστου Χρόνου
(ΔΕ Διοικητικών Καθηκόντων) ο οποίος τέθηκε σε διαθεσιμότητα
βάσει της υποπαραγράφου Ζ.4. της παρ. Ζ
του άρθρου πρώτου του ν. 4093/2012,
ζ) οι διορισθέντες βάσει των διατάξεων των άρθρων
18 του ν. 3448/2006, 19 του ν. 1911/1990, όπως ισχύει, 5
του ν. 2452/1996, 5 του ν. 3624/2007, της παρ. 20 του
άρθρου 14 του ν. 2266/1994,
η) υπάλληλοι των οποίων η μισθοδοσία καλύπτεται
από Διεθνείς Οργανισμούς.»
2. Στο τελευταίο εδάφιο της παρ. 2 του άρθρου 80
του ν. 4172/2013 (Α΄167) οι λέξεις «των περιπτώσεων α΄
έως ε΄» αντικαθίστανται από τις λέξεις «των περιπτώσεων
α΄ έως η΄».
3. Στην παρ. 2 του άρθρου 81 του ν. 4172/2013 (Α΄ 167)
προστίθενται περιπτώσεις ζ΄, η΄ και θ΄ ως εξής:
«ζ) υπάλληλος Ιδιωτικού Δικαίου Αορίστου Χρόνου
(ΔΕ Διοικητικών Καθηκόντων) ο οποίος τέθηκε σε διαθεσιμότητα
βάσει της υποπαραγράφου Ζ.4. της παρ. Ζ΄
του άρθρου πρώτου του ν. 4093/2012,
η) οι διορισθέντες βάσει των διατάξεων των άρθρων
18 του ν. 3448/2006, 19 του ν. 1911/1990, όπως ισχύει, 5
του ν. 2452/1996, 5 του ν. 3624/2007, της παρ. 20 του
άρθρου 14 του ν. 2266/1994,
θ) υπάλληλοι των οποίων η μισθοδοσία καλύπτεται
από Διεθνείς Οργανισμούς.»
4. Στο τελευταίο εδάφιο της παρ. 2 του άρθρου 81 του
ν. 4172/2013 (Α΄167) οι λέξεις «των περιπτώσεων α΄ έως
στ΄» αντικαθίστανται από τις λέξεις «των περιπτώσεων
α΄ έως θ΄».
5. Στην παρ. 3 του άρθρου 82 του ν. 4172/2013 (Α΄ 167)
προστίθενται περιπτώσεις στ΄, ζ΄ και η΄ ως εξής:
«στ) υπάλληλος Ιδιωτικού Δικαίου Αορίστου Χρόνου
(ΔΕ Διοικητικών Καθηκόντων) ο οποίος τέθηκε σε διαθεσιμότητα
βάσει της υποπαραγράφου Ζ.4. της παρ. Ζ
του άρθρου πρώτου του ν. 4093/2012,
ζ) οι διορισθέντες βάσει των διατάξεων των άρθρων
18 του ν. 3448/2006, 19 του ν. 1911/1990, όπως ισχύει, 5
του ν. 2452/1996, 5 του ν. 3624/2007, της παρ. 20 του
άρθρου 14 του ν. 2266/1994,
η) υπάλληλοι των οποίων η μισθοδοσία καλύπτεται
από Διεθνείς Οργανισμούς.»
6. Στην παρ. Α του άρθρου 93 του ν. 4172/2013 (Α΄167)
προστίθενται περιπτώσεις στ΄, ζ΄ και η΄ ως εξής:
«στ) υπάλληλος Ιδιωτικού Δικαίου Αορίστου Χρόνου
(ΔΕ Διοικητικών Καθηκόντων) ο οποίος τέθηκε σε διαθεσιμότητα
βάσει της υποπαραγράφου Ζ.4. της παρ. Ζ΄
του άρθρου πρώτου του ν. 4093/2012,
ζ) οι διορισθέντες βάσει των διατάξεων των άρθρων
18 του ν. 3448/2006, 19 του ν. 1911/1990, όπως ισχύει, 5
του ν. 2452/1996, 5 του ν. 3624/2007, της παρ. 20 του
άρθρου 14 του ν. 2266/1994,
η) υπάλληλοι των οποίων η μισθοδοσία καλύπτεται
από Διεθνείς Οργανισμούς.»
7. Στο τελευταίο εδάφιο της παρ. Α. του άρθρου 93
του ν. 4172/2013 (Α΄167) οι λέξεις «των περιπτώσεων α΄
έως ε΄» αντικαθίστανται από τις λέξεις «των περιπτώσεων
α΄ έως η΄».

  
Άρθρο 12
Κατά προτεραιότητα μετάταξη
πολυτέκνων υπαλλήλων
Στο όγδοο εδάφιο της περίπτωσης 4 της υποπαραγράφου
Ζ.1 της παρ. Ζ΄ του άρθρου πρώτου του ν. 4093/
2012, όπως έχει αντικατασταθεί με την παρ. 2 του άρθρου
91 του ν. 4172/2013 (Α΄ 167), μετά τις λέξεις «οι
τρίτεκνοι υπάλληλοι» προστίθεται η φράση «καθώς και
οι πολύτεκνοι υπάλληλοι, για τους οποίους δεν εφαρμόστηκε
η υποπερίπτωση αα΄ της περίπτωσης Δ΄ της
παρ. 2 του άρθρου 90 του ν. 4172/2013, εφόσον έχουν
τρία τέκνα που συνοικούν με αυτούς και ανήκουν στην
κατηγορία των εξαρτώμενων μελών, σύμφωνα με τον
Κ.Φ.Ε., όπως ισχύει,».

  
Άρθρο 13
Επικύρωση εγγράφων που διακινούνται
με τηλεομοιοτυπία
Επανέρχεται σε ισχύ το εδάφιο 2 της παρ. 3 του άρθρου
14 του ν. 2672/1998 το οποίο είχε καταργηθεί με
την παρ. 4 του άρθρου 48 του ν. 3979/2011. Τυχόν επικυρώσεις
που έχουν πραγματοποιηθεί από την έναρξη
ισχύος του ν. 3979/2011 μέχρι την έναρξη ισχύος του
παρόντος νόμου είναι νόμιμες και τα επικυρωθέντα έγγραφα
έχουν ισχύ ακριβούς αντιγράφου.

  
Άρθρο 14
Πειθαρχικό Δίκαιο
1. Στην παρ. 1 περίπτωση γ΄ του άρθρου 103 του Υπαλληλικού
Κώδικα (ν. 3528/2007), όπως αντικαταστάθηκε
με την περίπτωση 1 της υποπαραγράφου Ζ.3. της παρ. Ζ΄
του άρθρου πρώτου του ν. 4093/2012, προστίθεται εδάφιο
ως εξής:
«με την επιφύλαξη των περιπτώσεων της παραγράφου
1 περίπτωση γ΄ του επόμενου άρθρου».
2. Στην παρ. 1 περίπτωση ε΄ του άρθρου 103 του Υπαλληλικού
Κώδικα (ν. 3528/2007), όπως αντικαταστάθηκε
με την περίπτωση 1 της υποπαραγράφου Ζ.3. της παρ. Ζ΄
του άρθρου πρώτου του ν. 4093/2012, προστίθεται εδάφιο,
ως εξής:
«με την επιφύλαξη των περιπτώσεων της παραγράφου
1 περίπτωση δ΄ του επόμενου άρθρου».
3. Στην παρ. 1 περίπτωση γ΄ του άρθρου 107 του
ν. 3584/2007, όπως αντικαταστάθηκε με την περίπτωση
3 της υποπαραγράφου Ζ.3 της παραγράφου Ζ του
άρθρου πρώτου του ν. 4093/2012, προστίθεται εδάφιο
ως εξής:
«με την επιφύλαξη των περιπτώσεων της παραγράφου
1 περίπτωση γ΄ του επόμενου άρθρου».
4. Στην παρ. 1 περίπτωση ε΄ του άρθρου 107 του
ν. 3584/2007, όπως αντικαταστάθηκε με την περίπτωση
3 της υποπαραγράφου Ζ.3 της παρ. Ζ΄ του άρθρου
πρώτου του ν. 4093/2012, προστίθεται εδάφιο ως εξής:
«με την επιφύλαξη των περιπτώσεων της παραγράφου
1 περίπτωση δ΄ του επόμενου άρθρου».

  
Άρθρο 15
Δυνητική αργία
1. Στην παρ. 1 του άρθρου 104 του Υπαλληλικού Κώδικα
(ν. 3528/2007), όπως ισχύει, όπως αντικαταστάθηκε με
την περίπτωση 2 της υποπαραγράφου Ζ.3 της παρ. Ζ
του άρθρου πρώτου του ν. 4093/2012, μετά την περίπτωση
β΄ προστίθενται εδάφια, ως εξής:
«γ) έχει παραπεμφθεί αμετακλήτως με την ιδιότητα
του μέλους υπηρεσιακού συμβουλίου και συλλογικού
οργάνου εν γένει ενώπιον του αρμοδίου δικαστηρίου
για τα αδικήματα της υπεξαίρεσης στην υπηρεσία και
της απιστίας περί την υπηρεσία,
δ) έχει ασκηθεί με την ιδιότητα του μέλους υπηρεσιακού
συμβουλίου και συλλογικού οργάνου πειθαρχική
δίωξη για το πειθαρχικό παράπτωμα της παράβασης
καθήκοντος κατά τον ποινικό κώδικα ή άλλους ειδικούς
ποινικούς νόμους ή για το παράπτωμα της αναξιοπρεπούς
ή ανάρμοστης ή ανάξιας για υπάλληλο συμπεριφοράς
εκτός υπηρεσίας.»
2. Στην παρ. 1 του άρθρου 108 του ν. 3584/2007, όπως
αντικαταστάθηκε με την περίπτωση 2 της υποπαραγράφου
Ζ.3 της παρ. Ζ του άρθρου πρώτου του ν. 4093/2012,
μετά την περίπτωση β΄, προστίθενται εδάφια ως εξής:
«γ) έχει παραπεμφθεί αμετακλήτως με την ιδιότητα
του μέλους υπηρεσιακού συμβουλίου και συλλογικού
οργάνου εν γένει ενώπιον του αρμοδίου δικαστηρίου
για τα αδικήματα της υπεξαίρεσης στην υπηρεσία και
της απιστίας περί την υπηρεσία,
δ) έχει ασκηθεί με την ιδιότητα του μέλους υπηρεσιακού
συμβουλίου και συλλογικού οργάνου πειθαρχική
δίωξη για το πειθαρχικό παράπτωμα της παράβασης
καθήκοντος κατά τον ποινικό κώδικα ή άλλους ειδικούς
ποινικούς νόμους ή για το παράπτωμα της αναξιοπρεπούς
ή ανάρμοστης ή ανάξιας για υπάλληλο συμπεριφοράς
εκτός υπηρεσίας.»

  
Άρθρο 16
Αναστολή της αργίας
1. Η παρ. 3 του άρθρου 103 του Υπαλληλικού Κώδικα
(ν. 3528/2007), όπως αντικαταστάθηκε με την περίπτωση
3 της υποπαραγράφου Ζ.3 του άρθρου πρώτου του
ν. 4093/2012 λήγει μετά τη φράση «αντίστοιχης διαπιστωτικής
πράξης» και προστίθεται παράγραφος 4 ως
εξής:
«4. Εφόσον έχει επιβληθεί αυτοδίκαιη αργία στις περιπτώσεις
β΄, γ΄, δ΄ και ε΄ της παραγράφου 1, η οποία δεν
έχει αρθεί σύμφωνα με την παράγραφο 2 και δεν έχει
επιβληθεί στον υπάλληλο πειθαρχική ποινή οριστικής
παύσης, το πειθαρχικό συμβούλιο στο οποίο εκκρεμεί η
υπόθεση γνωμοδοτεί μετά την πάροδο ενός έτους από
τη θέση του υπαλλήλου σε αυτοδίκαιη αργία και κάθε
επόμενο έτος σχετικά με την τυχόν συνδρομή λόγων
που καθιστούν μη αναγκαία τη συνέχισή της. Το όργανο
που είναι αρμόδιο για το διορισμό του υπαλλήλου,
εφόσον κρίνει μετά την ανωτέρω γνωμοδότηση του
πειθαρχικού συμβουλίου ή μετά από γνωμοδότηση του
ίδιου συμβουλίου που μπορεί να ζητηθεί οποτεδήποτε,
ότι με βάση τις ιδιαίτερες περιστάσεις της υπόθεσης,
την υπηρεσιακή απόδοση του υπαλλήλου και το συμφέρον
της υπηρεσίας, δεν είναι αναγκαία η συνέχιση της
αργίας, συνεκτιμώντας την τυχόν συνδρομή στο πρόσωπο
του αιτούντος υπαλλήλου σοβαρών οικονομικών,
κοινωνικών ή οικογενειακών λόγων, μπορεί να διατάσσει
την αναστολή της και την επάνοδο του υπαλλήλου στα
καθήκοντά του ή τη μετακίνησή του σύμφωνα με το
άρθρο 66. Την αναστολή της αργίας μπορεί να ζητήσει
οποτεδήποτε και ο υπάλληλος με αίτησή του προς το
αρμόδιο για το διορισμό όργανο, το οποίο αποφασίζει
μετά την τήρηση της ως άνω διαδικασίας και εφόσον
συντρέχουν αφενός οι προαναφερόμενες προϋποθέσεις
και αφετέρου στο πρόσωπο του αιτούντος υπαλλήλου
σοβαροί οικονομικοί, κοινωνικοί ή οικογενειακοί λόγοι.
Το αίτημα του υπαλλήλου διαβιβάζεται άμεσα στο πειθαρχικό
συμβούλιο. Το εν λόγω συμβούλιο γνωμοδοτεί,
σε κάθε περίπτωση υποβολής σχετικού αιτήματος, από
τους κατά νόμο δικαιούμενους το αργότερο εντός προθεσμίας
τριάντα (30) ημερών από την περιέλευση σε
αυτό του εν λόγω αιτήματος. Σε περίπτωση άπρακτης
παρέλευσης της ως άνω προθεσμίας, το αρμόδιο όργανο
έχει διακριτική ευχέρεια να αποφασίσει και χωρίς τη
γνωμοδότηση. Μέχρι την τυχόν έκδοση απόφασης αναστολής
της αργίας ο υπάλληλος παραμένει σε αργία.
Η αναστολή της αργίας μπορεί να διατάσσεται και
για ορισμένο χρόνο και να ανακαλείται οποτεδήποτε,
εφόσον επιβάλλεται από το συμφέρον της υπηρεσίας
και ιδίως σε περίπτωση υποτροπής, που οφείλεται
στην τέλεση οποιουδήποτε νέου παραπτώματος από
τον υπάλληλο.»
2. Η παρ. 4 του άρθρου 107 του ν. 3584/2007, όπως
αντικαταστάθηκε με την περίπτωση 3 της υποπαραγράφου
Ζ.3 του άρθρου πρώτου του ν. 4093/2012, λήγει
μετά τη φράση «αντίστοιχης διαπιστωτικής πράξης», και
προστίθεται παράγραφος 4 ως εξής:
«4. Εφόσον έχει επιβληθεί αυτοδίκαιη αργία στις περιπτώσεις
β΄, γ΄, δ΄ και ε΄ της παραγράφου 1, η οποία δεν
έχει αρθεί σύμφωνα με την παράγραφο 2, και δεν έχει
επιβληθεί στον υπάλληλο πειθαρχική ποινή οριστικής
παύσης, το πειθαρχικό συμβούλιο στο οποίο εκκρεμεί η
υπόθεση γνωμοδοτεί μετά την πάροδο ενός έτους από
τη θέση του υπαλλήλου σε αυτοδίκαιη αργία και κάθε
επόμενο έτος σχετικά με την τυχόν συνδρομή λόγων
που καθιστούν μη αναγκαία τη συνέχισή της. Το όργανο
που είναι αρμόδιο για το διορισμό του υπαλλήλου,
εφόσον κρίνει μετά την ανωτέρω γνωμοδότηση του
πειθαρχικού συμβουλίου ή μετά από γνωμοδότηση του
ίδιου συμβουλίου που μπορεί να ζητηθεί οποτεδήποτε,
ότι με βάση τις ιδιαίτερες περιστάσεις της υπόθεσης,
την υπηρεσιακή απόδοση του υπαλλήλου και το συμφέρον
της υπηρεσίας, δεν είναι αναγκαία η συνέχιση της
αργίας, συνεκτιμώντας την τυχόν συνδρομή στο πρόσωπο
του αιτούντος υπαλλήλου σοβαρών οικονομικών,
κοινωνικών ή οικογενειακών λόγων, μπορεί να διατάσσει
την αναστολή της και την επάνοδο του υπαλλήλου στα
καθήκοντά του ή τη μετακίνησή του σύμφωνα με το
άρθρο 66. Την αναστολή της αργίας, μπορεί να ζητήσει
οποτεδήποτε και ο υπάλληλος με αίτησή του προς το
αρμόδιο για το διορισμό όργανο, το οποίο αποφασίζει
μετά την τήρηση της ως άνω διαδικασίας και εφόσον
συντρέχουν αφενός οι προαναφερόμενες προϋποθέσεις
και αφετέρου στο πρόσωπο του αιτούντος υπαλλήλου
σοβαροί οικονομικοί, κοινωνικοί ή οικογενειακοί λόγοι.
Το αίτημα του υπαλλήλου διαβιβάζεται άμεσα στο πειθαρχικό
συμβούλιο. Το εν λόγω συμβούλιο γνωμοδοτεί,
σε κάθε περίπτωση υποβολής σχετικού αιτήματος, από
τους κατά νόμο δικαιούμενους το αργότερο εντός προθεσμίας
τριάντα (30) ημερών από την περιέλευση σε
αυτό του εν λόγω αιτήματος. Σε περίπτωση άπρακτης
παρέλευσης της ως άνω προθεσμίας, το αρμόδιο όργανο
έχει διακριτική ευχέρεια να αποφασίσει και χωρίς τη
γνωμοδότηση. Μέχρι την τυχόν έκδοση απόφασης αναστολής
της αργίας ο υπάλληλος παραμένει σε αργία.
Η αναστολή της αργίας μπορεί να διατάσσεται και
για ορισμένο χρόνο και να ανακαλείται οποτεδήποτε,
εφόσον επιβάλλεται από το συμφέρον της υπηρεσίας
και ιδίως σε περίπτωση υποτροπής, που οφείλεται
στην τέλεση οποιουδήποτε νέου παραπτώματος από
τον υπάλληλο.»
3. Στο τέλος του εδαφίου 6 της υποπαραγράφου Ζ.3
του ν. 4093/2012 (Α΄ 222) όπως ισχύει, προστίθεται παράγραφος
ως εξής:
«Αρμόδιο όργανο για την έκδοση της πράξης αναστολής
της αργίας στις αμέσως προηγούμενες περιπτώσεις,
εφόσον οι οικείες κάθε φορά διατάξεις δεν ορίζουν
διαφορετικά, είναι εκείνο που κατά νόμον εκδίδει την
απόφαση θέσης του υπαλλήλου σε αργία.»

  
Άρθρο 17
1. Tα δυο πρώτα εδάφια της παρ. 7 του άρθρου 141 του
Κώδικα Κατάστασης Δημοσίων Πολιτικών Διοικητικών
Υπαλλήλων και Υπαλλήλων Ν.Π.Δ.Δ. (Υπαλληλικός Κώδικας,
ν. 3528/2007), όπως αντικαταστάθηκαν με το άρθρο
δεύτερο του ν. 4057/2012, αντικαθίστανται ως εξής:
«7. Η ένσταση κατά των αποφάσεων των πειθαρχικώς
προϊσταμένων κατατίθεται, με ποινή απαραδέκτου, στο
αρμόδιο πειθαρχικό συμβούλιο, συντασσομένης εκθέσεως.
Η ένσταση κατά αποφάσεων του πειθαρχικού
συμβουλίου που έκρινε σε πρώτο βαθμό κατατίθεται, με
ποινή απαραδέκτου, σε αυτό, συντασσομένης εκθέσεως,
το οποίο τη διαβιβάζει αμελλητί στο Δευτεροβάθμιο
Πειθαρχικό Συμβούλιο με τον πλήρη φάκελο της πειθαρχικής
υπόθεσης. Η ένσταση του Γενικού Επιθεωρητή
Δημόσιας Διοίκησης αποστέλλεται σε κάθε περίπτωση
με συστημένη αλληλογραφία στο αρμόδιο πειθαρχικό
συμβούλιο για τη σύνταξη εκθέσεως κατάθεσης. Ως ημερομηνία
κατάθεσης λογίζεται η ημερομηνία κατάθεσης
της συστημένης αλληλογραφίας από το Γραφείο του
Γενικού Επιθεωρητή Δημόσιας Διοίκησης στο Ταχυδρομικό
Κατάστημα.»
2. Tα δυο πρώτα εδάφια της παρ. 7 του άρθρου 145
του ν. 3584/2007 αντικαθίστανται ως εξής:
«7. Η ένσταση κατά των αποφάσεων των πειθαρχικώς
προϊσταμένων κατατίθεται, με ποινή απαραδέκτου, στο
αρμόδιο πειθαρχικό συμβούλιο, συντασσομένης εκθέσεως.
Η ένσταση κατά αποφάσεων του πειθαρχικού
συμβουλίου που έκρινε σε πρώτο βαθμό κατατίθεται, με
ποινή απαραδέκτου, σε αυτό, συντασσομένης εκθέσεως,
το οποίο τη διαβιβάζει αμελλητί στο Δευτεροβάθμιο
Πειθαρχικό Συμβούλιο με τον πλήρη φάκελο της πειθαρχικής
υπόθεσης.
Η ένσταση του Γενικού Επιθεωρητή Δημόσιας Διοίκησης
αποστέλλεται σε κάθε περίπτωση με συστημένη
αλληλογραφία στο αρμόδιο πειθαρχικό συμβούλιο
για τη σύνταξη εκθέσεως κατάθεσης. Ως ημερομηνία
κατάθεσης λογίζεται η ημερομηνία κατάθεσης της συστημένης
αλληλογραφίας από το Γραφείο του Γενικού
Επιθεωρητή Δημόσιας Διοίκησης στο Ταχυδρομικό Κατάστημα.»

  
Άρθρο 18
Σύσταση, συγκρότηση και λειτουργία
Δευτεροβάθμιου Πειθαρχικού Συμβουλίου
1. Το πρώτο εδάφιο της παραγράφου 2 του άρθρου
146Α του Κώδικα Κατάστασης Δημοσίων Πολιτικών Διοικητικών
Υπαλλήλων και Υπαλλήλων Ν.Π.Δ.Δ. (Υπαλληλικός
Κώδικας, ν. 3528/2007), αντικαθίσταται ως εξής:
«2. Το Δευτεροβάθμιο Πειθαρχικό Συμβούλιο λειτουργεί
σε δύο τμήματα, καθένα από τα οποία αποτελείται
από:».
2. Το πρώτο εδάφιο της παραγράφου 2 του άρθρου
146Β του Κώδικα Κατάστασης Δημοσίων Πολιτικών Διοικητικών
Υπαλλήλων και Υπαλλήλων Ν.Π.Δ.Δ. (Υπαλληλικός
Κώδικας, ν. 3528/2007), που προστέθηκε με το άρθρο
δεύτερο του ν. 4057/2012, αντικαθίσταται ως εξής:
«2. Τα πειθαρχικά συμβούλια είναι τριμελή και αποτελούνται
από:».
3. Η περίπτωση α΄ της παραγράφου 2 του άρθρου 146Β
του Κώδικα Κατάστασης Δημοσίων Πολιτικιών Διοικητικών
Υπαλλήλων και Υπαλλήλων Ν.Π.Δ.Δ. (Υπαλληλικός
Κώδικας, ν. 3528/2007, Α΄ 26) όπως προστέθηκε με το
άρθρο δεύτερο του ν. 4057/2012 (Α΄ 54) αντικαθίσταται
ως εξής:
«α) Τον Πρόεδρο, ο οποίος είναι πάρεδρος του Ελεγκτικού
Συνεδρίου ή εφέτης ή πρόεδρος πρωτοδικών ή
πρωτοδίκης των διοικητικών ή των πολιτικών δικαστηρίων
ή εισαγγελέας ή αντεισαγγελέας εφετών ή εισαγγελέας
ή αντεισαγγελέας πρωτοδικών με τον αναπληρωτή
του, οι οποίοι υποδεικνύονται από τον Πρόεδρο του
οικείου δικαστηρίου ή από τον προϊστάμενο της οικείας
εισαγγελίας.»
4. Η περίπτωση β΄ της παρ. 3 του άρθρου πέμπτου του
ν. 4057/2012 (Α΄ 54) αντικαθίσταται ως εξής:
«β) δύο (2) Νομικούς Συμβούλους του Κράτους με τους
αναπληρωτές τους, επιπλέον των προβλεπόμενων στο
άρθρο 146Α του παρόντος.»
5. Στο άρθρο πέμπτο του ν. 4057/2012 προστίθεται
παράγραφος 6 ως ακολούθως:
«6. Τα τακτικά μέλη της περιπτώσεως β΄ της παραγράφου
3 είναι πλήρους και αποκλειστικής απασχόλησης
στο Δευτεροβάθμιο Πειθαρχικό Συμβούλιο. Η θητεία
τους σε αυτό θεωρείται χρόνος πραγματικής υπηρεσίας
τους στις οργανικές τους θέσεις και στο βαθμό τον
οποίο κατέχουν, για όλες τις συνέπειες. Τα ανωτέρω
μέλη μπορούν να συμμετέχουν στις συνεδριάσεις της
Ολομέλειας, των Τμημάτων και των λοιπών συλλογικών
οργάνων του Νομικού Συμβουλίου του Κράτους.»
6. Πρόεδροι των πειθαρχικών συμβουλίων που κατά τη
διάρκεια της θητείας τους προάγονται σε βαθμό ανώτερο
από αυτόν τον οποίο κατείχαν κατά τον ορισμό
τους στο πειθαρχικό συμβούλιο διατηρούν την ιδιότητα
του προέδρου του πειθαρχικού συμβουλίου. Οι μέχρι την
ισχύ του παρόντος πρόεδροι των πειθαρχικών συμβουλίων
που τυχόν προήχθησαν σε βαθμό ανώτερο από
αυτόν τον οποίο κατείχαν κατά τον ορισμό τους στο
πειθαρχικό συμβούλιο μετείχαν νομίμως στη σύνθεση
του οικείου πειθαρχικού συμβουλίου.

  
Άρθρο 19
Τροποποίηση του άρθρου 114
του Υπαλληλικού Κώδικα
Η παράγραφος 6 του άρθρου 114 του Κώδικα Δημοσίων
Πολιτικών Διοικητικών Υπαλλήλων και Υπαλλήλων
Ν.Π.Δ.Δ. (ν. 3528/2007 όπως ισχύει), αντικαθίσταται ως
εξής:
«6. Ο Εισαγγελέας Πρωτοδικών έχει υποχρέωση
να ανακοινώνει αμέσως στην προϊσταμένη αρχή του
υπαλλήλου κάθε ποινική δίωξη που ασκείται κατ’ αυτού.
Ο Γραμματέας του Δικαστηρίου ή του δικαστικού
συμβουλίου υποχρεούται να ανακοινώνει αμέσως στην
ίδια αρχή τα παραπεμπτικά ή απαλλακτικά βουλεύματα
σε κάθε βαθμό δικαιοδοσίας καθώς και τις εκδιδόμενες
σε κάθε βαθμό δικαιοδοσίας, καταδικαστικές ή αθωωτικές
αποφάσεις κατά του υπαλλήλου. Σε περίπτωση
εγκλεισμού σε σωφρονιστικό κατάστημα, ο διευθυντής
φυλακών γνωστοποιεί τούτο, χωρίς καθυστέρηση, στην
προϊστάμενη αρχή του υπαλλήλου.
Με την επιφύλαξη των καταδικαστικών αποφάσεων
όπου η άσκηση της πειθαρχικής δίωξης είναι υποχρεωτική,
τα αρμόδια πειθαρχικά όργανα οφείλουν εντός
είκοσι (20) ημερών μετά την ως άνω ενημέρωσή τους
να αποφαίνονται αιτιολογημένα για την άσκηση ή μη
πειθαρχικής δίωξης σε βάρος του υπαλλήλου.»

  
Άρθρο 20
Ρυθμίσεις διορισμών και πλήρωσης θέσεων
των φορέων του Υπουργείου Εργασίας και
Κοινωνικών Ασφαλίσεων από τους επιτυχόντες
των προκηρυχθέντων από το Α.Σ.Ε.Π. διαγωνισμών
με τις Προκηρύξεις 8Κ/2008 και 9Κ/2008
1. Οι επιτυχόντες του διαγωνισμού της υπ’ αριθμ.
9Κ/2008 προκήρυξης του Ανώτατου Συμβουλίου Επιλογής
Προσωπικού (Α΄ 575/3.11.2008 Τεύχος Προκηρύξεων
Α.Σ.Ε.Π.), οι οποίοι εν συνεχεία απολύθηκαν, επαναπροσλαμβάνονται
κατά προτεραιότητα σε φορείς
του Υπουργείου Εργασίας. Η πρόσληψη γίνεται, κατά
τη σειρά του σχετικού πίνακα κατάταξης, μετά από την
ολοκλήρωση του διορισμού όλων των επιτυχόντων του
διαγωνισμού της υπ’ αριθμ. 8Κ/2008 προκήρυξης του
Α.Σ.Ε.Π., στις κενές οργανικές θέσεις του Ι.Κ.Α. – Ε.Τ.Α.Μ..
2. Οι προσλαμβανόμενοι καταλαμβάνουν κενές οργανικές
θέσεις για τον κλάδο Τεχνολογικής Εκπαίδευσης
και ειδικότητας Διοικητικού – Λογιστικού και για τον
κλάδο Δευτεροβάθμιας Εκπαίδευσης και ειδικότητα
Διοικητικών Γραμματέων.
3. Η πρόσληψη προσωπικού, κλάδου Τεχνολογικής Εκπαίδευσης
και ειδικότητας Διοικητικού – Λογιστικού και
κλάδου Δευτεροβάθμιας Εκπαίδευσης και ειδικότητας
Διοικητικών Γραμματέων, σε φορείς του Υπουργείου
Εργασίας, γίνεται κατά προτεραιότητα με επιτυχόντες
του διαγωνισμού της υπ’ αριθμ. 9Κ/2008 προκήρυξης του
Ανώτατου Συμβουλίου Επιλογής Προσωπικού, κατά τη
σειρά του Πίνακα Κατάταξης.

  
Άρθρο 21
Ζητήματα υπαλλήλων των Κ.Ε.Π.
Από τη δημοσίευση του παρόντος και για διάστημα
τουλάχιστον τριών ετών για τους μονίμους υπαλλήλους
του κλάδου Διεκπεραίωσης Υποθέσεων Πολιτών και
τους υπαλλήλους με σχέση εργασίας ιδιωτικού δικαίου
αορίστου χρόνου που υπηρετούν στα Κέντρα Εξυπηρέτησης
Πολιτών (Κ.Ε.Π.) και έχουν εξαντλήσει την
προβλεπόμενη από τις διατάξεις του άρθρου 16 του
ν. 3448/2006 υποχρέωση πενταετούς παραμονής στα
οικεία Κ.Ε.Π. είναι επιτρεπτή μόνο:
Α. H διενέργεια εκούσιων αμοιβαίων μετατάξεων – μεταφορών
ή αμοιβαίων αποσπάσεων και με υπαλλήλους
άλλων κλάδων, σύμφωνα με τις κείμενες διατάξεις.
Για τις προαναφερόμενες αμοιβαίες μετατάξεις− μεταφορές
ή αμοιβαίες αποσπάσεις, απαιτείται, σε κάθε
περίπτωση, προηγούμενη έγκριση του Υπουργού Διοικητικής
Μεταρρύθμισης και Ηλεκτρονικής Διακυβέρνησης.
B. Η διενέργεια μετατάξεων – μεταφορών ή αποσπάσεων
σε άλλο Κ.Ε.Π. της επιλογής τους, χωρίς την
προϋπόθεση της αμοιβαιότητας, εφόσον, πλέον των
προβλεπόμενων στις κείμενες διατάξεις προϋποθέσεων,
το αρμόδιο προς διορισμό όργανο της υπηρεσίας
διορισμού, βεβαιώνει ότι είναι επαρκής η απομένουσα
στελέχωση του οικείου Κ.Ε.Π. και το αρμόδιο προς
διορισμό όργανο του Κ.Ε.Π. προορισμού βεβαιώνει ότι
υφίσταται ανάγκη στελέχωσης του Κ.Ε.Π. προορισμού.
Η μετάταξη ή μεταφορά ή απόσπαση γίνεται με την
ίδια σχέση εργασίας σε κενή θέση της ίδιας κατηγορίας
ή με μεταφορά της θέσης που κατέχει ο μετατασσόμενος
– μεταφερόμενος – αποσπασμένος, με απόφαση του
Υπουργού Διοικητικής Μεταρρύθμισης και Ηλεκτρονικής
Διακυβέρνησης.
Γ. Διατάξεις περί αποσπάσεων για λόγους συνυπηρέτησης,
όπως, ενδεικτικά, με σύζυγο στρατιωτικό ή
εκπαιδευτικό, καθώς και η διάταξη του άρθρου 53 του
ν. 3979/2011 δεν θίγονται με τις διατάξεις του παρόντος.

  
Άρθρο 22
Τοποθέτηση διοριστέων κατηγορίας ΔΕ και ΥΕ
του ν. 2643/1998 στους ΟΤΑ
1. Οι διορισμοί των επιτυχόντων προστατευομένων
ατόμων του ν. 2643/1998 κατηγορίας ΥΕ και ΔΕ, όλων
των κλάδων και ειδικοτήτων, σε θέσεις ΟΤΑ α΄και β΄βαθμού,
δύνανται να πραγματοποιηθούν σε κενές θέσεις
άλλων υπηρεσιών και φορέων του δημοσίου στους νομούς
που αυτοί έχουν τοποθετηθεί, ανάλογα με τις ανάγκες
των υπηρεσιών και τα προσόντα των διοριστέων,
κατόπιν έκδοσης απόφασης του Υπουργού Διοικητικής
Μεταρρύθμισης και Ηλεκτρονικής Διακυβέρνησης.
2. Με απόφαση του Υπουργού Διοικητικής Μεταρρύθμισης
ρυθμίζονται οι λεπτομέρειες και κάθε ειδικότερο
θέμα της διαδικασίας.
3. Μετά την τρίτη περίοδο της υποπερίπτωσης εε΄
της περίπτωσης β΄ της παρ. 6 του άρθρου 34 του
ν. 4144/2013 (Α΄ 88) προστίθεται περίοδος ως εξής:
«−για την κάλυψη μερική ή ολική λειτουργικών και άλλων
δαπανών σχετικά με την εξυπηρέτηση των σκοπών
της Εθνικής Συνομοσπονδίας Ατόμων με Αναπηρία».

  
Άρθρο 23
Τροποποίηση του ν. 3861/2010 «Ενίσχυση της
διαφάνειας με την υποχρεωτική ανάρτηση νόμων
και πράξεων των κυβερνητικών, διοικητικών και
αυτοδιοικητικών οργάνων στο διαδίκτυο
«Πρόγραμμα Διαύγεια» και άλλες διατάξεις» (Α΄ 112),
όπως τροποποιήθηκε από το ν. 4057/2012 (Α΄ 54)
1. Το τελευταίο εδάφιο της παρ. 1 του άρθρου 2 του
ν. 3861/2010 (Α΄ 112), αντικαθίσταται ως εξής:
«Οι ρυθμίσεις του παρόντος νόμου εφαρμόζονται
επίσης και σε πράξεις ή αποφάσεις που εκδίδουν όργανα,
στα οποία τα αναφερόμενα στην παράγραφο
αυτή όργανα έχουν χορηγήσει εξουσιοδότηση προς
υπογραφή ή έχουν μεταβιβάσει αρμοδιότητα, καθώς και
οποιοδήποτε όργανο έχει από το νόμο την αρμοδιότητα
έκδοσης πράξεων που υπάγονται στις ρυθμίσεις του
νόμου αυτού.»
2. H περίπτωση 6 της παρ. 4 του άρθρου 2 του ν. 3861/
2010 (Α΄ 112), αντικαθίσταται ως εξής:
«6) οι προϋπολογισμοί, απολογισμοί, ισολογισμοί των
φορέων που υπάγονται στο πεδίο εφαρμογής του παρόντος
νόμου».
3. Στην παρ. 4 του άρθρου 2 του ν. 3861/2010 (Α΄ 112)
προστίθεται περίπτωση 6α ως εξής:
«6α) οι πράξεις της ανάληψης υποχρέωσης δαπάνης,
της απόφασης έγκρισης δαπάνης και της οριστικοποίησης
της πληρωμής που περιέχει το ακριβές ποσό που θα
πληρωθεί για κάθε επιμέρους δαπάνη των φορέων που
υπάγονται στο πεδίο εφαρμογής του παρόντος νόμου.»
4. Η παρ. 2 άρθρου 4 του ν. 3861/2010 (Α΄ 112) αντικαθίσταται
ως εξής:
«2. Με εξαίρεση τις πράξεις της προηγούμενης παραγράφου,
οι λοιπές πράξεις του άρθρου 2 αναρτώνται
στο διαδίκτυο κατά τα οριζόμενα στον παρόντα νόμο
και ισχύουν από την ανάρτησή τους.»
5. Στο άρθρο 4 του ν. 3861/2010 (Α΄ 112) προστίθεται
παράγραφος 5 ως εξής:
«5. Οι πράξεις που είναι αναρτημένες στο διαδίκτυο,
σύμφωνα με τις διατάξεις των άρθρων 1 έως 6 του
παρόντος νόμου, με εξαίρεση τις πράξεις της παραγράφου
1 του παρόντος, εξαιρούνται από τις ρυθμίσεις των
παραγράφων 5 και 6 του άρθρου 16 του ν. 3345/2005,
όπως αυτές αντικατέστησαν τις διατάξεις των παραγράφων
2 και 3 του άρθρου 11 του ν. 2690/1999, και
μπορούν να χρησιμοποιηθούν χωρίς επικύρωση. Αρκεί
η επίκληση του ΑΔΑ για την αυτεπάγγελτη αναζήτηση
των αναρτημένων πράξεων τόσο κατά τη διεκπεραίωση
υποθέσεων των διοικουμένων όσο και κατά την επικοινωνία
μεταξύ φορέων.»
6. Η παρ. 4 του άρθρου 4 του ν. 3861/2010 (Α΄ 112)
αντικαθίσταται ως εξής:
«4. Εάν υπάρχει διαφορά μεταξύ του κειμένου που
αναρτήθηκε και του κειμένου της πράξης, ισχύει το
αναρτημένο, με εξαίρεση τις πράξεις της παραγράφου
1 του παρόντος. Με ευθύνη του προσώπου ή οργάνου
που έχει εκδώσει την πράξη γίνονται αμελλητί οι αναγκαίες
διορθώσεις στο κείμενο που έχει αναρτηθεί στο
δικτυακό τόπο.»
7. Η παρ. 2 του άρθρου 6 του ν. 3861/2010 (Α΄ 112)
αντικαθίσταται ως εξής:
«2. Η Υπηρεσία Ανάπτυξης Πληροφορικής (Υ.Α.Π.) του
Υπουργείου Διοικητικής Μεταρρύθμισης και Ηλεκτρονικής
Διακυβέρνησης είναι αρμόδια για τον επιχειρησιακό
συντονισμό και τη διαχείριση της εφαρμογής του
Προγράμματος «Διαύγεια» στους φορείς που υπάγονται
στο πεδίο εφαρμογής του παρόντος νόμου.»
8. Η παρ. 4 του άρθρου 6 του ν. 3861/2010 (Α΄ 112)
αντικαθίσταται ως εξής:
«4. Η Υπηρεσία Ανάπτυξης Πληροφορικής (Υ.Α.Π.) του
Υπουργείου Διοικητικής Μεταρρύθμισης και Ηλεκτρονικής
Διακυβέρνησης έχει την ευθύνη της λειτουργίας του
κεντρικού δικτυακού τόπου για την ανάρτηση των νόμων
και πράξεων, καθώς και της τήρησης κεντρικού αρχείου
των αναρτημένων νόμων και πράξεων, το οποίο είναι
προσιτό σε κάθε ενδιαφερόμενο με ηλεκτρονικά μέσα.»

  
Άρθρο 24
Τροποποίηση του άρθρου 6 του ν. 2527/1997
Το εδάφιο γ΄ της παρ. 4 του άρθρου 6 του ν. 2527/
1997 (Α΄ 206) αντικαθίσταται ως εξής:
«γ. Οι λογοτέχνες, καλλιτέχνες και δημοσιογράφοι για
απασχολήσεις που προσιδιάζουν στην ιδιότητά τους».

  
Άρθρο 25
Καταργούμενες διατάξεις
1. Η παρ. 7 του άρθρου 5 του ν. 1943/1991 (Α΄ 50) και
η παρ. 1 του άρθρου 7 του ν. 3242/2004 (Α΄ 102), που
αντικατέστησε την πρώτη, καταργούνται.
2. Η παρ. 8 του άρθρου 5 του ν. 1943/1991 (Α΄ 50) και η
παρ. 2α του άρθρου δεύτερου του ν. 2690/1999 (Α΄ 45),
η παρ. 2 του άρθρου 7 του ν. 3242/2004 (Α΄ 102) και η
παρ. 5 του άρθρου 11 του ν. 3230/2004 (Α΄ 44), που αντικατέστησαν
ή συμπλήρωσαν την πρώτη, καταργούνται.
3. Οι παράγραφοι 9 και 10 του άρθρου 5 του ν. 1943/
1991 (Α΄ 50) καταργούνται.
4. Η παρ. 12 του άρθρου 5 του ν. 1943/1991 (Α΄ 50) και
η παρ. 3 του άρθρου 7 του ν. 3242/2004 (Α΄ 102), που
αντικατέστησε την πρώτη, καταργούνται.
5. Η παρ. 13 του άρθρου 5 του ν. 1943/1991 (Α΄ 50) και
η παρ. 2β του άρθρου δεύτερου του ν. 2690/1999 (Α΄ 45)
και η παρ. 6 του άρθρου 11 του ν. 3230/2004 (Α΄ 44), που
αντικατέστησαν την πρώτη, καταργούνται.
6. Η παρ. 4 του άρθρου 7 του ν. 3242/2004 (Α΄ 102)
καταργείται.
Από τη δημοσίευση του νόμου αυτού στην Εφημερίδα
της Κυβερνήσεως αρχίζει η ισχύς του παρόντος άρθρου
και παύουν να ισχύουν όλες οι διοικητικές πράξεις που
αφορούν στη σύσταση, οργάνωση και λειτουργία των
οκτώ (8) Ειδικών Επιτροπών Ελέγχου Εφαρμογής Νομοθεσίας,
καθώς και εκείνες που εκδόθηκαν κατ’ εξουσιοδότηση
των παραπάνω διατάξεων.
Αιτήσεις για την καταβολή πλήρους αποζημίωσης, οι
οποίες έχουν υποβληθεί και εκκρεμούν για εξέταση στις
Ειδικές Επιτροπές Ελέγχου Εφαρμογής Νομοθεσίας,
καθώς και οι σχετικές αιτήσεις που υποβάλλονται από
την ημερομηνία δημοσίευσης του νόμου αυτού στην
Εφημερίδα της Κυβερνήσεως και εφεξής, διαβιβάζονται
στα αρμόδια ελεγκτικά όργανα.

  
Άρθρο 26
Εισαγωγή διακριθέντων αθλητών
1. Στην παρ. 9 του άρθρου 38 του ν. 4115/2013 (Α΄ 24)
προστίθεται εδάφιο ως εξής:
«Αποκλειστικά για την εισαγωγή των διακριθέντων
αθλητών ή αθλητριών σε Σχολές και Τμήματα ΑΕΙ, η
διάκριση στους Πανελλήνιους Αγώνες όλων των κατηγοριών
αναγνωρίζεται ανεξαρτήτως αν στους αγώνες
που επετεύχθη η διάκριση συμμετείχαν ομογενείς ή
αλλοδαποί αθλητές ή αθλήτριες. Η ισχύς της παρούσας
διάταξης άρχεται από την 8η Οκτωβρίου 2008 και
παύει με τη λήξη της εκάστης αγωνιστικής περιόδου
2012−2013.»
2. Η προϋπόθεση του ενεργού αθλητή χωρίς διακοπή
της αθλητικής του δραστηριότητας, κατά την περίπτωση
2 της παρ. 2 του άρθρου 38 του ν. 4115/2013, δεν
εφαρμόζεται για την εισαγωγή αθλητών στην Τριτοβάθμια
εκπαίδευση για το ακαδημαϊκό έτος 2013 −2014
και 2014 − 2015.

  
Άρθρο 27
1. Η παρ. 6 του άρθρου 54 του ν. 4178/2013 (Α΄ 174)
αντικαθίσταται ως ακολούθως:
«6α. Με την επιφύλαξη ειδικότερων ρυθμίσεων του
παρόντος καταργείται το άρθρο 20 του ν. 2503/1997,
καθώς και άλλη διάταξη που προβλέπει, περί της οργάνωσης
και λειτουργίας των φορέων της παραγράφου 1,
την έκδοση υπουργικής ή κοινής υπουργικής απόφασης
με την οποία καθορίζεται ο Οργανισμός των φορέων
αυτών, διατηρουμένων, όμως, σε ισχύ των τυχόν ειδικών
διαδικαστικών προϋποθέσεων που οι διατάξεις αυτές
επιπροσθέτως ορίζουν και οι οποίες ισχύουν παράλληλα.
Κατά τον ίδιο τρόπο, προηγούμενες της έναρξης της
ισχύος του παρόντος άρθρου διατάξεις που προέβλεπαν
την έκδοση προεδρικού διατάγματος, διέπονται πλέον
από το θεσμικό πλαίσιο που θέτει το παρόν άρθρο,
διατηρουμένων, όμως, σε ισχύ των τυχόν ειδικών διαδικαστικών
προϋποθέσεων που οι διατάξεις αυτές επιπροσθέτως
ορίζουν και οι οποίες ισχύουν παράλληλα.
β. Για τα Υπουργεία Εθνικής Άμυνας, Εξωτερικών, Δημόσιας
Τάξης και Προστασίας του Πολίτη και Ναυτιλίας
και Αιγαίου ισχύουν παράλληλα με τις διατάξεις του
παρόντος άρθρου και οι ειδικές για αυτά διατάξεις.
Επίσης, διατηρούνται παραλλήλως σε ισχύ ειδικές διατάξεις
για τα πανεπιστημιακού και τεχνολογικού τομέα
ανώτατα εκπαιδευτικά ιδρύματα.
γ. Μεταβατικά και έως τις 30.4.2014 εξαιρούνται της
εφαρμογής του παρόντος άρθρου τα νομικά πρόσωπα
δημοσίου δικαίου του τομέα υγείας του Υπουργείου
Υγείας, η οργάνωση των οποίων εξακολουθεί να διέπεται
από τις κείμενες για αυτά ειδικές διατάξεις. Μετά δε
την παρέλευση της ως άνω μεταβατικής περιόδου τα εν
λόγω νομικά πρόσωπα εμπίπτουν στο πεδίο εφαρμογής
του παρόντος άρθρου με την οργάνωση και λειτουργία
τους να καθορίζεται με τα προεδρικά διατάγματα της
παραγράφου 1, διατηρουμένων, όμως, σε ισχύ τυχόν
ειδικών διαδικαστικών προϋποθέσεων που οι κείμενες
διατάξεις επιπροσθέτως ορίζουν και οι οποίες ισχύουν
παράλληλα.
δ. Η Γενική Γραμματεία Δημοσίων Εσόδων του Υπουργείου
Οικονομικών εξαιρείται από την εφαρμογή των
διατάξεων του παρόντος άρθρου, πλην της πρώτης
εφαρμογής που αφορά την έκδοση του προεδρικού
διατάγματος για τον Οργανισμό του Υπουργείου Οικονομικών.
Οι διατάξεις της υποπαραγράφου β.1.4. της
παρ. β΄ του άρθρου πρώτου του ν. 4152/2013, καθώς και
οι λοιπές κείμενες ειδικές διατάξεις που αφορούν στη
Γενική Γραμματεία Δημοσίων Εσόδων εξακολουθούν
να ισχύουν και μετά την έκδοση για πρώτη φορά του
προεδρικού διατάγματος για τον Οργανισμό του Υπουργείου
Οικονομικών.
ε. Οι διατάξεις του πρώτου εδαφίου της υποπαραγράφου
γ΄ της παρ. 5 του άρθρου 55 του ν. 4002/2011
ισχύουν μέχρι την έκδοση του προεδρικού διατάγματος
για τον Οργανισμό του Υπουργείου Οικονομικών.
στ. Έως την έκδοση των προεδρικών διαταγμάτων της
παραγράφου 1 για τους Οργανισμούς των Υπουργείων,
οι διατάξεις της παρ. 7 του άρθρου 3Β του ν. 2362/1995
(Α΄ 247), όπως τροποποιήθηκε και ισχύει, εξακολουθούν
να ισχύουν.»
2. Οι διατάξεις του παρόντος άρθρου ισχύουν από την
ημερομηνία δημοσίευσης του ν. 4178/2013.

  
Άρθρο 28
1. Οι διατάξεις της παρ. 9 του άρθρου 34 του ν. 2725/
1999 (Α΄ 121) «Ερασιτεχνικός και επαγγελματικός αθλητισμός
και άλλες διατάξεις», όπως αντικαταστάθηκε με
τις διατάξεις της παρ. 8 του άρθρου 18 του ν. 3708/2008
(Α΄ 210) «Καταπολέμηση της βίας με αφορμή αθλητικές
εκδηλώσεις και άλλες διατάξεις», όπως ισχύουν, τροποποιούνται
ως προς την τοποθέτηση των υπό διορισμό
αθλητών και δύνανται να διορίζονται, με βάση τα τυπικά
τους προσόντα, σε κενές οργανικές ή σε συνιστώμενες
προσωποπαγείς θέσεις, σε υπηρεσίες ή φορείς
του Δημοσίου στους νομούς που έχουν επιλέξει με την
αρχική τους αίτηση κατόπιν έκδοσης απόφασης του
Υπουργού Διοικητικής Μεταρρύθμισης και Ηλεκτρονικής
Διακυβέρνησης.
Η διαδικασία, καθώς και κάθε άλλο ειδικότερο θέμα
που αφορά το διορισμό των ανωτέρω, ορίζονται με
απόφαση του Υπουργού Διοικητικής Μεταρρύθμισης
και Ηλεκτρονικής Διακυβέρνησης.
2. Για όσους αθλητές έτυχαν διάκρισης μέχρι και τις
31.12.2009, σύμφωνα με τις διατάξεις του ν. 2725/1999,
καθώς και της κοινής υπουργικής απόφασης με αριθμό
24344/9.6.2009 (Β΄ 1182), όπως ισχύουν, και δεν έχουν
υποβάλει αίτηση διορισμού μέχρι την έκδοση του παρόντος
νόμου, το δικαίωμα διορισμού καταργείται.
3. Στο τέλος της παρ. 2, περίπτωση Δ΄ του άρθρου 90
του ν. 4172/2013 προστίθεται περίπτωση θθ΄ ως εξής:
«θθ) οι διακριθέντες αθλητές που διορίστηκαν σύμφωνα
με τις διατάξεις του ν. 2725/1999.»

  
Άρθρο 29
Στο πρώτο εδάφιο της παρ. 1α του άρθρου 90 του
ν. 4172/2013 (Α΄ 167) η φράση «σε εκτέλεση σχετικών
αποφάσεων του Κυβερνητικού Συμβουλίου Μεταρρύθμισης»
αντικαθίσταται από τη φράση «σε υλοποίηση των
σχετικών αποφάσεων του Κυβερνητικού Συμβουλίου
Μεταρρύθμισης».

  
Άρθρο 30
Στο τέλος της παρ. 1 του άρθρου 9 του ν. 3986/2011
(Α΄ 152), όπως έχει τροποποιηθεί από την παρ. 6β΄ του
άρθρου 31 του ν. 4141/2013 (Α΄ 81) προστίθεται εδάφιο
ως εξής:
«Οι εταιρείες, των οποίων σύνολο ή μέρος των μετοχών
ή τα δικαιώματα ψήφου επ’ αυτών περιέρχονται
άμεσα ή έμμεσα στο Ταμείο, εξακολουθούν να υπάγονται
στον έλεγχο των αρμοδίων ελεγκτικών οργάνων
του Δημοσίου για όσο χρόνο οι μετοχές ή τα δικαιώματα
ψήφου επ’ αυτών ανήκουν στο Ταμείο.»

  
Άρθρο 31
Οι υπηρετούντες στις Ένοπλες Δυνάμεις ως πολιτικό
προσωπικό, κατά την έναρξη, ισχύος του ν. 4172/2013, οι
οποίοι είναι συγγενείς πρώτου και δεύτερου βαθμού των
αναφερομένων στην πρώτη παράγραφο του άρθρου 19
του ν. 1911/1990 στελεχών των Ενόπλων Δυνάμεων, που
απεβίωσαν κατά την εκτέλεση διατεταγμένης υπηρεσίας,
εξαιρούνται της εφαρμογής των διατάξεων του
ν. 4172/2013, περί διαθεσιμότητας. Σε περίπτωση κατάργησης
της οργανικής τους θέσης, διορίζονται στο
Υπουργείο Εθνικής Άμυνας, σε προσωποπαγή θέση, που
συστήνεται εντός έξι (6) μηνών, από την έναρξη ισχύος
του παρόντος, με κοινή απόφαση των Υπουργών Εθνικής
Άμυνας, Οικονομικών και Διοικητικής Μεταρρύθμισης
και Ηλεκτρονικής Διακυβέρνησης. Το διάστημα
που μεσολαβεί μεταξύ της κατάργησης της οργανικής
τους θέσης και σύστασης προσωποπαγούς, λογίζεται
ως χρόνος πραγματικής υπηρεσίας και δικαιούνται όλες
τις απορρέουσες μισθολογικές και άλλες απολαβές.
Η παρούσα διάταξη είναι ειδική και ισχύει ανεξάρτητα
από την εφαρμογή άλλων διατάξεων που αφορούν τη
χορήγηση ευεργετημάτων στους συγγενείς των πεσόντων
εν ώρα διατεταγμένης υπηρεσίας στελεχών των
Ενόπλων Δυνάμεων.

  
Άρθρο 32
Στελέχωση ΜΕΑ ΟΟΣΑ με επιτόπιο προσωπικό
Στην παρ. 2 του άρθρου 14 του ν. 2190/1994 (Α΄ 28),
όπως ισχύει, προστίθεται περίπτωση κ΄ ως εξής:
«κ. Το προσωπικό της Μόνιμης Ελληνικής Αντιπροσωπείας
στον Οργανισμό Οικονομικής Συνεργασίας και
Ανάπτυξης (ΜΕΑ ΟΟΣΑ), καθώς και το προσωπικό του
Γραφείου Οικονομικού Συμβούλου στη Μόνιμη Ελληνική
Αντιπροσωπεία στους Διεθνείς Οργανισμούς που προσλαμβάνεται
επιτοπίως, σύμφωνα με τις διατάξεις της
παρ. 2 του άρθρου 245 του ν. 4072/2012 (Α΄ 86).»

  
Άρθρο 33
Στελέχωση της ΕΤΕΑΝ Α.Ε.
1. Η παρ. 3 του άρθρου πέμπτου του ν. 3912/2011 (Α΄ 17)
αντικαθίσταται ως εξής:
«3. Οι θέσεις που ορίζονται με τον Κανονισμό Λειτουργίας
ως θέσεις ευθύνης πληρούνται από το υπάρχον
προσωπικό, εφόσον αυτό διαθέτει τα ειδικά τυπικά και
ουσιαστικά προσόντα που καθορίζονται στον Κανονισμό
Λειτουργίας, με απόφαση του Δ.Σ. της ΕΤΕΑΝ Α.Ε.»
2. Μετά την παρ. 6 του άρθρου πέμπτου του ν. 3912/
2011 προστίθεται παράγραφος 6Α ως εξής:
«6Α. Η κάλυψη των αναγκών της εταιρείας σε προσωπικό
γίνεται κατά προτεραιότητα με μετάταξη προσωπικού
που υπηρετεί σε φορείς του ευρύτερου δημόσιου
τομέα, όπως αυτός ορίζεται στην παρ. 1 του
άρθρου 14 του ν. 2190/1994 (Α΄ 28), όπως ισχύει, και το
οποίο κατέχει τα τυπικά προσόντα της θέσης για την
οποία προορίζεται, χωρίς να απαιτείται η κατάληψη
αντίστοιχης θέσης με αυτή του φορέα προέλευσης.
Η μετάταξη πραγματοποιείται κατά παρέκκλιση της
κείμενης νομοθεσίας, με κοινή απόφαση του Υπουργού
Ανάπτυξης και Ανταγωνιστικότητας και του κατά περίπτωση
αρμόδιου Υπουργού μετά από γνώμη του Δ.Σ.
της ΕΤΕΑΝ Α.Ε.. Ο συνολικός χρόνος υπηρεσίας του
μετατασσόμενου προσωπικού που έχει διανυθεί στους
φορείς προέλευσης και ο χρόνος που αναγνωρίστηκε
ως χρόνος υπηρεσίας λογίζεται ως χρόνος πραγματικής
υπηρεσίας στην εταιρεία για τα θέματα βαθμολογικής
και μισθολογικής εξέλιξης και για κάθε άλλη συνέπεια.
Επιτρέπεται η απόσπαση στην εταιρεία υπαλλήλων
από το Δημόσιο και τον ευρύτερο δημόσιο τομέα, κατά
παρέκκλιση κάθε αντίθετης διάταξης, με ανώτατη διάρκεια
τα δύο (2) έτη. Οι αποσπώμενοι στην εταιρεία λαμβάνουν
από την υπηρεσία στην οποία αποσπώνται το
σύνολο των αποδοχών της θέσης που καταλαμβάνουν
στην εταιρεία με τα πάσης φύσεως επιδόματα, γενικά
ή ειδικά, της θέσης αυτής. Η απόσπαση πραγματοποιείται
με κοινή απόφαση του Υπουργού Ανάπτυξης και
Ανταγωνιστικότητας και του κατά περίπτωση αρμόδιου
Υπουργού μετά από γνώμη του Δ.Σ. της ΕΤΕΑΝ Α.Ε.»

  
Άρθρο 34
Θέματα αποσπάσεων στη Γενική Γραμματεία
Καταναλωτή
1. Η παρ. 2 του άρθρου 9 του ν. 3892/2010 (Α΄ 189)
αντικαθίσταται ως εξής:
«2. Η Γενική Γραμματεία Καταναλωτή στελεχώνεται
με απόσπαση, μετάταξη ή μεταφορά υπαλλήλων του
Δημοσίου, νομικών προσώπων δημοσίου δικαίου, οργανισμών
τοπικής αυτοδιοίκησης α΄ και β΄ βαθμού και
νομικών προσώπων του ευρύτερου δημόσιου τομέα,
όπως αυτός εκάστοτε ορίζεται ή με διορισμό σύμφωνα
με τις κείμενες διατάξεις. Για χρονικό διάστημα πέντε (5)
ετών από τη δημοσίευση του παρόντος, επιτρέπεται να
γίνονται αποσπάσεις υπαλλήλων στη Γενική Γραμματεία
Καταναλωτή κατά παρέκκλιση των κείμενων διατάξεων
με απόφαση του Υπουργού Ανάπτυξης και Ανταγωνιστικότητας
και του κατά περίπτωση οικείου Υπουργού.»
2. Η παρ. 4 του άρθρου 9 του ν. 3892/2010 αντικαθίσταται
ως εξής:
«4. Οι υπάλληλοι που υπηρετούσαν με οποιαδήποτε
σχέση στη Γενική Γραμματεία Καταναλωτή κατά την
ημερομηνία δημοσίευσης του π.δ. 96/2010 (Α΄ 170) εξακολουθούν
να προσφέρουν τις υπηρεσίες τους σε αυτή
ως αποσπασμένοι από το φορέα στον οποίο ανήκουν,
ο οποίος και επιβαρύνεται με τη μισθοδοσία τους. Οι
θέσεις των προϊσταμένων των Διευθύνσεων και Τμημάτων
της Γενικής Γραμματείας Καταναλωτή καλύπτονται
από το προσωπικό που υπηρετεί στη Γενική Γραμματεία
Καταναλωτή και μπορούν να καταλαμβάνονται και από
υπαλλήλους που υπηρετούν σε αυτή με απόσπαση. Αρμόδιο
για την επιλογή των προϊσταμένων Διευθύνσεων
και Τμημάτων της Γενικής Γραμματείας Καταναλωτή και
για την υπηρεσιακή κατάσταση των υπαλλήλων της είναι
πενταμελές Υπηρεσιακό Συμβούλιο, που συγκροτείται
από τρεις υπαλλήλους προϊσταμένους Διευθύνσεων
του Υπουργείου Ανάπτυξης και Ανταγωνιστικότητας και
δύο αιρετούς εκπροσώπους των υπαλλήλων με βαθμό Α΄
που εκλέγονται σύμφωνα με τις κείμενες διατάξεις από
όλους τους υπηρετούντες στη Γενική Γραμματεία Καταναλωτή
υπαλλήλους. Κατά τη διάρκεια της απόσπασής
τους στη Γενική Γραμματεία Καταναλωτή οι υπάλληλοι
που υπηρετούν σε αυτή δεν μπορούν να αιτηθούν θέση
ευθύνης στο φορέα στον οποίο ανήκουν.»
3. Μετά την παρ. 4 του άρθρου 9 του ν. 3892/ 2010
προστίθεται παρ. 4Α ως εξής:
«4Α. Οι αποσπάσεις των παραγράφων 2 και 4 του
παρόντος λήγουν αυτοδικαίως μετά την πάροδο πενταετίας
από την έναρξή τους, στην περίπτωση της
παραγράφου 2, και από τη δημοσίευση του παρόντος,
στην περίπτωση της παραγράφου 4, εκτός αν λήξουν
νωρίτερα με απόφαση των οικείων Υπουργών. Οι αποσπασμένοι
υπάλληλοι μπορούν στο χρονικό διάστημα
ισχύος της αποσπάσεώς τους να μεταταχθούν στη Γενική
Γραμματεία Καταναλωτή μετά από αίτησή τους κατά
παρέκκλιση των κείμενων διατάξεων με απόφαση του
Υπουργού Ανάπτυξης και Ανταγωνιστικότητας και του
κατά περίπτωση οικείου Υπουργού μετά από προηγούμενη
έγκριση της ΠΥΣ 33/2006 (Α΄ 280), όπως ισχύει.»
4. Η ισχύς του παρόντος άρθρου άρχεται από την
1.11.2013.

  
Άρθρο 35
Θέματα εκκαθάρισης θυγατρικών της ΕΟΜΜΕΧ Α.Ε.
1. Η καταβολή των αποζημιώσεων λόγω λύσεως των
συμβάσεων του προσωπικού των θυγατρικών του ΕΟΜΜΕΧ
Α.Ε. εταιριών «ΕΛΛΗΝΙΚΟ ΚΕΝΤΡΟ ΑΡΓΥΡΟΧΡΥΣΟΧΟΙΑΣ
Ανώνυμη Εταιρία» (ΕΛΚΑ Α.Ε.), «ΚΕΝΤΡΟ ΕΛΛΗΝΙΚΗΣ
ΓΟΥΝΑΣ ΑΝΩΝΥΜΗ ΕΤΑΙΡΕΙΑ» (ΚΕΓ Α.Ε.), «ΕΛΚΕΔΕ
Κέντρο Τεχνολογίας και Σχεδιασμού, Ανώνυμος Εταιρία»
και των θυγατρικών της τελευταίας, που αναφέρονται
στο άρθρο 16 του ν. 4038/2012, από τους εκκαθαριστές
γίνεται τμηματικά σύμφωνα με τις διατάξεις της κείμενης
νομοθεσίας. Σε περίπτωση που το προϊόν της
εκκαθάρισης δεν επαρκεί για την πληρωμή των αποζημιώσεων
κατά τα ανωτέρω, το Δημόσιο συμμετέχει κατά
το απολύτως αναγκαίο μέτρο στην πληρωμή τους, μετά
από τη μεταφορά των σχετικών κονδυλίων.
2. Η παρ. 14 του άρθρου 16 του ν. 4038/2012 (Α΄ 14)
αντικαθίσταται ως εξής:
«14. Με απόφαση του Υπουργού Ανάπτυξης και Ανταγωνιστικότητας
μπορεί να ρυθμίζεται κάθε αναγκαία
λεπτομέρεια και διαδικασία για τη διενέργεια των εκκαθαρίσεων,
τις αμοιβές των εκκαθαριστών, την κάλυψη
των στενών λειτουργικών δαπανών των εκκαθαρίσεων
και των αποζημιώσεων απόλυσης των εργαζομένων, σε
περίπτωση μη κάλυψής τους από το προϊόν της εκκαθάρισης,
και κάθε άλλο σχετικό θέμα για την εφαρμογή
του παρόντος άρθρου. Στην απόφαση που προβλέπεται
στο προηγούμενο εδάφιο συμπράττει και ο Υπουργός
Οικονομικών, εφόσον προκαλείται δαπάνη σε βάρος του
Κρατικού Προϋπολογισμού.»
3. Στο άρθρο 16 του ν. 4038/2012 προστίθεται παράγραφος
15 ως εξής:
«15. Κατά την εκκαθάριση των εταιριών της παραγράφου
1 του παρόντος άρθρου εφαρμόζονται αναλογικά
οι διατάξεις του εδαφίου β΄ της παρ. 2 του άρθρου 11
του ν. 3717/2008 (Α΄ 239) και της παρ. 15 του άρθρου 14α
του ν. 3429/2005 (Α΄ 314).»
4. Η σχέση εργασίας ιδιωτικού δικαίου αορίστου χρόνου
που είχαν με την ΕΟΜΜΕΧ Α.Ε. οι πρώην εργαζόμενοι
της κατηγορίας Δευτεροβάθμιας και Υποχρεωτικής
Εκπαίδευσης που δεν έχουν μέχρι σήμερα μεταφερθεί
σε εποπτευόμενους φορείς του Υπουργείου Ανάπτυξης
και Ανταγωνιστικότητας, όπως προέβλεπε η παρ. 1 του
άρθρου 17 του ν. 4038/2012, θεωρείται ότι έχει λυθεί με
καταγγελία από τις 31.10.2012.
Εντός δεκαπέντε (15) ημερών από τη δημοσίευση
του παρόντος ο Υπουργός Οικονομικών, ως καθολικός
διάδοχος της ΕΟΜΜΕΧ Α.Ε., σύμφωνα με την παρ. 3
του άρθρου 17 του ν. 4038/2012, εκδίδει διαπιστωτικές
πράξεις, με τις οποίες προσδιορίζεται για κάθε εργαζόμενο
η λύση της σχέσης εργασίας του και το ποσό
της αποζημίωσης.

  
Άρθρο 36
Έναρξη ισχύος
Η ισχύς των διατάξεων του παρόντος νόμου αρχίζει
από τη δημοσίευσή του στην Εφημερίδα της Κυβερνήσεως,
εκτός κι αν ορίζεται διαφορετικά στις επιμέρους
διατάξεις.
Παραγγέλλομε τη δημοσίευση του παρόντος στην Εφημερίδα της Κυβερνήσεως και την εκτέλεσή του ως
νόμου του Κράτους.
Αθήνα, 21 Νοεμβρίου 2013

