 Νόμος 3944 (ΦΕΚ 67/Τεύχος Α'/2011) 
			
  Τροποποίηση του ν. 2168/1993, εναρμόνιση της ελληνικής
νομοθεσίας με την Οδηγία 2008/51/ΕΚ του Ευρωπαϊκού
Κοινοβουλίου και του Συμβουλίου της 21ης Μαΐου
2008 «για την τροποποίηση της Οδηγίας 91/477/ΕΟΚ
του Συμβουλίου σχετικά με τον έλεγχο της απόκτησης
και της κατοχής όπλων» και άλλες διατάξεις.

  ΚΕΦΑΛΑΙΟ Α΄
ΤΡΟΠΟΠΟΙΗΣΗ ΔΙΑΤΑΞΕΩΝ
ΤΩΝ ΝΟΜΩΝ 2168/1993 − 456/1976

Άρθρο 1
Τροποποίηση του άρθρου 1 του ν. 2168/1993
1. Η περίπτωση α΄ της παρ. 1 του άρθρου 1 του ν. 2168/
1993 (ΦΕΚ 147 Α΄) αντικαθίσταται ως εξής:
«α. Όπλο είναι κάθε μηχάνημα, το οποίο εκ κατασκευής,
μετατροπής ή τροποποίησης, με ωστική δύναμη που
παράγεται με οποιονδήποτε τρόπο, εκτοξεύει βλήμα,
βλαπτικές χημικές ή άλλες ουσίες, ακτίνες ή φλόγες
ή αέρια και μπορεί να επιφέρει κάκωση ή βλάβη της
υγείας σε πρόσωπα ή βλάβη σε πράγματα ή να προκαλέσει
πυρκαγιά, όπως και κάθε συσκευή, που μπορεί
να προκαλέσει με οποιονδήποτε τρόπο τα ανωτέρω
αποτελέσματα. Στην έννοια του όπλου περιλαμβάνεται
οποιοδήποτε πυροβόλο όπλο και ιδίως πολεμικά τυφέκια,
πολυβόλα, υποπολυβόλα, πιστόλια, περίστροφα,
όπλα κρότου − αερίων, βαρέα όπλα, όπλα πυροβολικού
και όπλα ευθυτενούς ή καμπύλης τροχιάς, καθώς επίσης
χειροβομβίδες και νάρκες κάθε τύπου.»
2. Η περίπτωση β΄ της παρ. 1 του άρθρου 1 του ν. 2168/
1993, όπως τροποποιήθηκε με την παρ. 1 του άρθρου 9
του ν. 3169/2003 (ΦΕΚ 189 Α΄), αντικαθίσταται ως εξής:
«β. Κυνηγετικά όπλα είναι τα επωμιζόμενα μονόκαννα,
δίκαννα, επαναληπτικά, ημιαυτόματα όπλα και όπλα
μικρού διαμετρήματος τύπου FLOBERT, που έχουν το
εσωτερικό της κάννης τους λείο και όχι ραβδωτό, μήκος
κάννης τουλάχιστον πενήντα (50) εκατοστών του
μέτρου και συνολικό μήκος τουλάχιστον ενός (1) μέτρου,
σταθερό, μη πτυσσόμενο κοντάκι, λειτουργούν με δύναμη
που παράγεται από την καύση πυρίτιδας, προορίζονται
αποκλειστικά και μόνο για την άσκηση θήρας
ή εξάσκηση στη σκοποβολή και κατ’ εξαίρεση μπορούν
να χρησιμοποιούνται για τον εκφοβισμό και την απομάκρυνση
πτηνών από χώρους των αεροδρομίων, φέρουν
συνολικά μέχρι τρία (3) φυσίγγια και δεν μπορούν να
δεχθούν περισσότερα από τρία (3) φυσίγγια.»
3. Η περίπτωση δ’της παρ. 1 του άρθρου 1 τουν. 2168/
1993 αντικαθίσταται ως εξής:
«δ. Πυρομαχικά είναι τα κάθε είδους εφόδια βολής,
ανεξαρτήτως εάν φέρουν βολίδα ή όχι, και ιδίως τα
φυσίγγια πολεμικών τυφεκίων, αυτόματων όπλων, πολυβόλων,
υποπολυβόλων, πιστολιών και περιστρόφων,
τα βλήματα βαρέων όπλων και πυροβολικού, καθώς και
τα συστήματα που αποτελούνται από εκρηκτικές ύλες,
εκρηκτικούς μηχανισμούς ή συνδυασμούς αυτών, τα
οποία μπορούν να χρησιμοποιηθούν όπως είναι ή να
βληθούν με όπλα ευθυτενούς ή καμπύλης τροχιάς. Στην
έννοια των πυρομαχικών περιλαμβάνονται και τα ενεργά
επί μέρους στοιχεία αυτών (καψύλλια, καψυλλιωμένοι
κάλυκες, ειδικού τύπου βολίδες και ιδίως εκρηκτικές,
εμπρηστικές ή τροχιοδεικτικές, βραδύκαυστα υλικά
κ.λπ.), τα αβολίδωτα φυσίγγια κρότου − αερίων, καθώς
και τα κάθε είδους εφόδια βολής όπλων οποιουδήποτε
τύπου, που περιέχουν βλαπτικές χημικές ή άλλες ουσίες
ή γόμωση εκρηκτικής ύλης.»
4. Στην παρ. 1 του άρθρου 1 του ν. 2168/1993 προστίθενται
περιπτώσεις ζ΄, η΄, θ΄, ι΄ και ια΄, ως εξής:
«ζ. Φυσίγγια κυνηγετικών όπλων είναι αυτά τα οποία
πέρα από τα απαραίτητα προωθητικά υλικά, περιέχουν
βύσμα και χόνδρους (σκάγια) ή ψήφους (σφαιρίδια) ή
ένα μόνο βλήμα (μονόβολο).
η. Μέρος όπλου είναι κάθε τμήμα ή τεμάχιο ειδικά
σχεδιασμένο και απαραίτητο για τη λειτουργία του, μεταξύ
των οποίων η κάννη, ο κορμός − βάση, το βυκίο, το
κλείστρο ή κινητό ουραίο, η θαλάμη και ο γεμιστήρας.
θ. Ουσιώδη συστατικά μέρη όπλου είναι ο μηχανισμός
του κλείστρου ή κινητού ουραίου, η κάννη και η θαλάμη
ή το βυκίο του.

Άρθρο 14
Έναρξη ισχύος
Η ισχύς του παρόντος νόμου αρχίζει από τη δημοσίευσή
του στην Εφημερίδα της Κυβερνήσεως.
Παραγγέλλομε τη δημοσίευση του παρόντος στην Εφημερίδα της Κυβερνήσεως και την εκτέλεσή του ως
νόμου του Κράτους.
Αθήνα, 1 Απριλίου 2011

