 Νόμος 4089 (ΦΕΚ 206/Τεύχος Α'/2012) 
			
  Κύρωση της Πράξης Νομοθετικού Περιεχομένου «Μεταφορά
Μαθητών για το σχολικό έτος 2012−2013
(Α΄ 171)», μεταφορά αρμοδιότητας στις Περιφέρειες
και άλλες διατάξεις.

  
Άρθρο 1
1. Οι συμβάσεις μεταφοράς μαθητών από τον τόπο
διαμονής στα σχολεία φοίτησης, περιλαμβανομένης
της μεταφοράς των μαθητών μουσικών και καλλιτεχνικών
σχολείων, καθώς και σχολείων ειδικής αγωγής,
συνάπτονται, για το σχολικό έτος 20122013, σύμφωνα
με τις διατάξεις της κ.υ.α. αρ. 35415/28.7.2011 (1701 Β΄).
Στις περιπτώσεις που οι συμβάσεις αυτές δεν καταρτισθούν
μέχρι την έναρξη του σχολικού έτους ή δεν είναι
δυνατόν, για οποιονδήποτε λόγο, να εκτελεσθούν από
τους Δήμους, η μεταφορά των μαθητών γίνεται από
τις Περιφέρειες, κατόπιν αποφάσεως του Περιφερειακού
Συμβουλίου με παράταση, αναδρομικώς και μέχρι
30.6.2013, των οικείων συμβάσεων, που έχουν καταρτισθεί
και παραταθεί, κατά τις διατάξεις της παραγράφου
8 του άρθρου 8 του ν. 4071/2012 (Α΄ 85), εφαρμοζομένων
αναλόγως. Σε περίπτωση κατάρτισης συμβάσεων μεταφοράς
μαθητών από τους Δήμους, οι συμβάσεις που
συνάπτονται από τις Περιφέρειες, λύονται αυτοδικαίως
και αζημίως, από το χρόνο κατάρτισης και ισχύος των
αντίστοιχων συμβάσεων των Δήμων.
2. Οι συμβάσεις που παρατείνονται, κατά τα προβλεπόμενα
στην παράγραφο 1, εκτελούνται μέχρι τη λύση
τους με κόστος το οποίο διαμορφώνεται κατόπιν διαπραγμάτευσης,
απομειωμένο σε ποσοστό τουλάχιστον
17% σε σχέση με το αντίστοιχο που είχε διαμορφωθεί
κατά τον Ιούνιο του 2012.
3. Για όσα δρομολόγια εκ των συμβάσεων των προηγούμενων
παραγράφων προκύψει αδυναμία των μεταφορέων
να τα πραγματοποιήσουν, καθώς και για
τυχόν νέα δρομολόγια, οι Περιφέρειες αναθέτουν
καθένα από αυτά με απόφαση της Οικονομικής Επιτροπής
της Περιφέρειας, κατόπιν διαπραγμάτευσης
χωρίς δημοσίευση προκήρυξης, με κόστος το οποίο
δεν θα υπερβαίνει τις προβλέψεις της παραγράφου
2 του παρόντος.

  
Άρθρο 2
Έναρξη Ισχύος
Η ισχύς της παρούσας, η οποία θα κυρωθεί νομοθετικά
κατά τα άρθρα 44 παράγραφος 1 και 72 παράγραφος 1
του Συντάγματος, αρχίζει από τη δημοσίευσή της στην
Εφημερίδα της Κυβερνήσεως.

