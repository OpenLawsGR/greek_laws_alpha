 Νόμος 3491 (ΦΕΚ 207/Τεύχος Α'/2006) 
			
  Ρυθμίσεις θεμάτων Εθνικού Κέντρου Δημόσιας Διοίκησης
και Αυτοδιοίκησης και λοιπών θεμάτων αρμοδιότητας
Υπουργείου Εσωτερικών, Δημόσιας Διοίκησης και
Αποκέντρωσης.

  ΚΕΦΑΛΑΙΟ ΠΡΩΤΟ
ΡΥΘΜΙΣΕΙΣ ΘΕΜΑΤΩΝ ΕΘΝΙΚΟΥ ΚΕΝΤΡΟΥ
ΔΗΜΟΣΙΑΣ ΔΙΟΙΚΗΣΗΣ ΚΑΙ ΑΥΤΟΔΙΟΙΚΗΣΗΣ

Άρθρο 1
Εισαγωγικός διαγωνισμός
1. Για την εισαγωγή στην Εθνική Σχολή Δημόσιας Διοίκησης
και την Εθνική Σχολή Τοπικής Αυτοδιοίκησης
διενεργούνται δύο διαγωνισμοί από κοινού κατ’ έτος.
2. Οι διατάξεις της παρ. 1 του άρθρου 16 του ν. 1388/1983
(ΦΕΚ 113 Α΄) και της παρ. 1 του άρθρου 16 του ν. 3200/2003
(ΦΕΚ 281 Α΄), όπως ισχύουν, αντικαθίστανται ως εξής:
«Με απόφαση του Υπουργού Εσωτερικών, Δημόσιας
Διοίκησης και Αποκέντρωσης, η οποία εκδίδεται ύστερα
από γνώμη του Δ.Σ. του Ε.Κ.Δ.Δ.Α. και δημοσιεύεται
στην Εφημερίδα της Κυβερνήσεως, ορίζεται κάθε φορά
ο συνολικός αριθμός των εισακτέων στην Εθνική Σχολή
Δημόσιας Διοίκησης και στην Εθνική Σχολή Τοπικής
Αυτοδιοίκησης, ο οποίος δεν μπορεί να υπερβεί τους
διακόσιους (200) για την Εθνική Σχολή Δημόσιας Διοίκησης
και τους εκατό (100) για την Εθνική Σχολή Τοπικής
Αυτοδιοίκησης, όπως και ο αριθμός των εισακτέων
που θα ενταχθεί σε κάθε Τμήμα των δύο Σχολών. Με
απόφαση του Υπουργού Εσωτερικών, Δημόσιας Διοίκησης
και Αποκέντρωσης, η οποία δημοσιεύεται στην
Εφημερίδα της Κυβερνήσεως, καθορίζονται οι θέσεις
των υπηρεσιών, στις οποίες διορίζονται οι απόφοιτοι
των Τμημάτων. Οι θέσεις αυτές ανακοινώνονται με την
προκήρυξη του διαγωνισμού, με την επιφύλαξη του τελευταίου
εδαφίου της παρ. 4 του άρθρου 12 του ν.
2527/1997 (ΦΕΚ 206 Α΄), όπως αντικατέστησε την παρ. 1
του άρθρου 22 του ν. 1388/1983.»
3. Η παρ. 10 του άρθρου 16 του ν. 1388/1983 αντικαθίσταται
ως εξής:
«10. Στα μέλη της Κ.Ε.Ε. και των τοπικών ομάδων του
β΄εδαφίου της προηγούμενης παραγράφου, τους γραμματείς,
τους επιτηρητές και τους βαθμολογητές καταβάλλεται
αποζημίωση, η οποία καθορίζεται, μετά από
γνώμη του Δ.Σ. του Ε.Κ.Δ.Δ.Α., με κοινή απόφαση των
Υπουργών Εσωτερικών, Δημόσιας Διοίκησης και Αποκέντρωσης
και Οικονομίας και Οικονομικών και βαρύνει
τον προϋπολογισμό του Κέντρου. Σε κάθε περίπτωση
το ποσό που καταβάλλεται στα μέλη της Κ.Ε.Ε. για τη
συμμετοχή στις συνεδριάσεις και για την άσκηση της
κατά νόμο αρμοδιότητας της κατά τη διεξαγωγή των
διαγωνισμών δεν μπορεί να υπερβαίνει συνολικά την
αποζημίωση που καταβάλλεται για τη βαθμολόγηση
του μαθήματος με το μεγαλύτερο αριθμό γραπτών. Η
παρούσα ισχύει από τον εισαγωγικό διαγωνισμό για τη
ΙΔ΄ εκπαιδευτική σειρά της Ε.Σ.Δ.Δ.».
4. Η παρ. 11 του άρθρου 16 του ν. 1388/1983 αντικαθίσταται
ως εξής:
«11. Η Κ.Ε.Ε. προκηρύσσει τη διενέργεια εισαγωγικών
διαγωνισμών για την Ε.Σ.Δ.Δ. και την Ε.Σ.Τ.Α. με πράξη
της. Περίληψη της προκήρυξης δημοσιεύεται δύο φορές
σε δύο (2) τουλάχιστον ημερήσιες εφημερίδες των
Αθηνών και μία της Θεσσαλονίκης. Η πρώτη δημοσίευση
πραγματοποιείται εξήντα (60) τουλάχιστον ημέρες
πριν από την έναρξη των διαγωνισμών. Η Περίληψη της
προκήρυξης, μεταξύ των άλλων, αναφέρει το δικαίωμα
συμμετοχής στο διαγωνισμό, τον αριθμό των εισακτέων,
την κατανομή τους στα Τμήματα ανά Σχολή, τα στάδια
του διαγωνισμού και τα μαθήματα ανά στάδιο και το
ακριβές πρόγραμμα διεξαγωγής των εξετάσεων του
προκαταρκτικού σταδίου.
Ολόκληρη η προκήρυξη αναρτάται στα κτίρια που
στεγάζονται η Κεντρική Υπηρεσία του Ε.Κ.Δ.Δ.Α. και
τα Περιφερειακά Ινστιτούτα Επιμόρφωσης και καταχωρείται
στο δικτυακό τόπο του Υπουργείου Εσωτερικών,
Δημόσιας Διοίκησης και Αποκέντρωσης και του
Ε.Κ.Δ.Δ.Α.
Ανακοίνωση υπό τη μορφή Δελτίου Τύπου για την
έκδοση της προκήρυξης αποστέλλεται στα μέσα μαζικής
ενημέρωσης. Παράλειψη της καταχώρησης στο
δικτυακό τόπο και της αποστολής Δελτίου Τύπου στα
μέσα μαζικής ενημέρωσης δεν επηρεάζει την εγκυρότητα
της διαδικασίας.»
5. Η παρ. 12 του άρθρου 16 του ν. 1388/1983, όπως αντικαταστάθηκε
από το άρθρο 10 παρ. 2 του ν. 3200/2003,
αντικαθίσταται ως ακολούθως:
«12. Δικαίωμα συμμετοχής στους εισαγωγικούς διαγωνισμούς
της Ε.Σ.Δ.Δ. και της Ε.Σ.Τ.Α. έχουν κάτοχοι
πτυχίου Ανώτατης Εκπαίδευσης Πανεπιστημιακού ή Τεχνολογικού
τομέα της ημεδαπής ή ισότιμου πτυχίου της
αλλοδαπής, οι οποίοι συγκεντρώνουν τις προϋποθέσεις
διορισμού σε δημόσια υπηρεσία, καθώς και υπάλληλοι
δημόσιων υπηρεσιών, Ν.Π.Δ.Δ. και οργανισμών τοπικής
αυτοδιοίκησης, κάτοχοι πτυχίου Ανώτατης Εκπαίδευσης
Πανεπιστημιακού ή Τεχνολογικού τομέα της ημεδαπής
ή ισότιμου πτυχίου της αλλοδαπής.»
6. Η παρ. 13 του άρθρου 16 του ν. 1388/1983 αντικαθίσταται
ως ακολούθως:
«13. Ο υποψήφιος υποβάλλει στα Τμήματα Διοικητικής
και Οικονομικής Υποστήριξης των Σχολών, μέσα
σε προθεσμία είκοσι (20) ημερών από την τελευταία
δημοσίευση της Περίληψης της προκήρυξης, αίτηση
συμμετοχής στο διαγωνισμό. Η αίτηση συνοδεύεται
από δικαιολογητικά τα οποία αποδεικνύουν τον τίτλο
σπουδών που κατέχει και την τυχόν υπαλληλική του
ιδιότητα. Οι ιδιώτες υποψήφιοι υποβάλλουν Υπεύθυνη
Δήλωση στην οποία, μεταξύ άλλων, αναφέρεται ο
Δήμος ή η Κοινότητα εγγραφής στα μητρώα αρρένων
και ο Αριθμός Στρατιωτικού Μητρώου, καθώς επίσης η
συνδρομή των νόμιμων προσόντων και η έλλειψη κωλύματος
για το διορισμό τους σε δημόσια θέση. Στην
αίτηση αναγράφεται και η ξένη γλώσσα, στην οποία
επιθυμεί να εξετασθεί ο υποψήφιος, όπως και η δεύτερη
ξένη γλώσσα που επιθυμεί, όπου αυτό απαιτείται από
την προκήρυξη.»
7. Το πρώτο εδάφιο της παρ. 1 του άρθρου 20 του ν.
1388/1983 αντικαθίσταται ως ακολούθως:
«1. Οι εισαγόμενοι στην Ε.Σ.Δ.Δ. και την Ε.Σ.Τ.Α., αν
έχουν την ιδιότητα του δημόσιου υπαλλήλου, του υπαλλήλου
Ν.Π.Δ.Δ. ή του υπαλλήλου οργανισμού τοπικής
αυτοδιοίκησης, τη διατηρούν.»
8. Οι διατάξεις του δεύτερου εδαφίου της παρ. 1 τουάρθρου
10 και των τρίτου και τέταρτου εδαφίων της
παρ. 1 του άρθρου 16 του ν. 3200/2003 καταργούνται.

Άρθρο 2
Στάδια εισαγωγικών διαγωνισμών
1. Η παρ. 1 του άρθρου 17 του ν. 1388/1983 αντικαθίσταται
ως ακολούθως:
«1. Οι διαγωνισμοί για την εισαγωγή στην Ε.Σ.Δ.Δ. και
στην Ε.Σ.Τ.Α. διενεργούνται σε δύο στάδια, ήτοι το προκαταρκτικό
και το τελικό στάδιο.»
2. Η παρ. 2 του άρθρου 17 του ν. 1388/1983 αντικαθίσταται
ως ακολούθως:
«2. Το προκαταρκτικό στάδιο εξέτασης είναι κοινό
και για τις δύο Σχολές και περιλαμβάνει γραπτή δοκιμασία
των υποψηφίων σε δύο μαθήματα. Οι ενδείξεις
των ατομικών στοιχείων του υποψηφίου στα γραπτά
δοκίμια καλύπτονται με σκούρο αδιαφανές χαρτί κατά
την παράδοση του γραπτού στον επιτηρητή. Η βαθμολόγηση
γίνεται από δύο βαθμολογητές, που ορίζονται
για κάθε μάθημα από την Κ.Ε.Ε. Ο μέσος όρος των δύο
βαθμολογητών αξιολογεί την επίδοση του υποψηφίου
στο μάθημα, εφόσον η διαφορά των δύο βαθμών δεν
είναι παραπάνω από 8 μονάδες. Σε περίπτωση που
υπάρχει διαφορά βαθμών μεγαλύτερη των 8 μονάδων,
η βαθμολόγηση γίνεται από τρίτο βαθμολογητή που
ορίζεται επίσης από την Κεντρική Επιτροπή Εξετάσεων.
Όταν το γραπτό υποψηφίου για την εισαγωγή
του στην Ε.Σ.Δ.Δ. και την Ε.Σ.Τ.Α. βαθμολογείται από
τρίτο βαθμολογητή, τελικός βαθμός είναι ο μέσος όρος
του βαθμού του τρίτου βαθμολογητή και του πλησιέστερου
βαθμού που ο υποψήφιος έλαβε από τους άλλους
βαθμολογητές. Στην περίπτωση κατά την οποία
ο βαθμός του τρίτου βαθμολογητή είναι ο μέσος όρος
των δύο προηγουμένων, αυτός αποτελεί και το βαθμό
του υποψηφίου. Ο μέσος όρος των βαθμών στα δύο
μαθήματα του προκαταρκτικού σταδίου αποτελεί το
βαθμό επίδοσης του υποψηφίου. Τα αποτελέσματα του
κοινού προκαταρκτικού σταδίου των δύο διαγωνισμών
θα παρουσιάζονται, με φθίνουσα σειρά βαθμολογίας,
σε ενιαίο πίνακα. Στη συνέχεια, όσοι έχουν επιτύχει
στο προκαταρκτικό στάδιο καλούνται και με αίτηση
τους αναφέρουν τη Σχολή που επιθυμούν να ακολουθήσουν
και σε περίπτωση δήλωσης συμμετοχής και στις
δύο Σχολές τη δεσμευτική σειρά προτίμησής τους. Οι
τελευταίοι έχουν υποχρέωση να ανταποκριθούν στις
απαιτήσεις κάθε Σχολής χωριστά.
Με βάση τις δηλώσεις αυτές και με κριτήριο το μέσο
όρο βαθμολογίας του προκαταρκτικού σταδίου συντάσσονται
δύο διαφορετικοί πίνακες υποψηφίων τελικού
σταδίου, ένας για την Ε.Σ.Δ.Δ. και ένας για την Ε.Σ.Τ.Α. Ο
πίνακας κάθε Σχολής περιλαμβάνει κατά ανώτατο όριο
το διπλάσιο του αριθμού εισακτέων της αντίστοιχης
Σχολής, προσαυξημένου κατά τον αριθμό των ισοβαθμησάντων
με τον τελευταίο επιτυχόντα υποψήφιο.
Από τους εξασφαλίζοντες ικανοποιητική επίδοση στο
τελικό στάδιο εισάγονται στη Σχολή της (μόνης, πρώτης
ή δεύτερης) προτίμησής τους, μέχρι τη συμπλήρωση του
καθορισμένου αριθμού κάθε Σχολής, όσοι επιτυγχάνουν
τον υψηλότερο μέσο όρο βαθμολογίας στα δύο στάδια
των διαγωνισμών. Τα αποτελέσματα παρουσιάζονται
σε χωριστό πίνακα για κάθε Σχολή. Από τους υποψηφίους
και για τις δύο Σχολές, όσοι δεν πέτυχαν επαρκή
βαθμολογία για εισαγωγή στη Σχολή της πρώτης
προτίμησης τους παραμένουν υποψήφιοι για τη Σχολή
της δεύτερης προτίμησης, με βάση τη βαθμολογία για
τη Σχολή αυτή.»
3. Η παρ. 3 του άρθρου 17 του ν. 1388/1983 αντικαθίσταται
ως ακολούθως:
«3. Το τελικό στάδιο περιλαμβάνει:
α) Υποχρεωτική γραπτή δοκιμασία σε ένα γνωστικό
πεδίο για τους υποψηφίους της Ε.Σ.Δ.Δ. και σε ένα για
τους υποψηφίους της Ε.Σ.Τ.Α. Τα γνωστικά πεδία δεν
μπορούν να είναι τα ίδια με εκείνα των μαθημάτων που
εξετάζονται στο προκαταρκτικό στάδιο.
Στο στάδιο αυτό του διαγωνισμού η βαθμολόγηση
γίνεται από τρεις βαθμολογητές.
β) Την παρουσίαση από τον υποψήφιο, σε πενταμελή
εξεταστική επιτροπή, που ορίζεται από την Κ.Ε.Ε., ενός
φακέλου με οποιοδήποτε επίκαιρο θέμα ή πρόβλημα
σχετικό με το γνωστικό πεδίο, το οποίο έχει επιλέξει ο
υποψήφιος από τους πίνακες γνωστικών πεδίων που περιλαμβάνονται
στην προκήρυξη του εισαγωγικού διαγωνισμού
για την Ε.Σ.Δ.Δ. και την Ε.Σ.Τ.Α. Η παρουσίαση
είναι γραπτή και προφορική με στόχο τη διακρίβωση
των συνθετικών και αναλυτικών ικανοτήτων του υποψηφίου.
γ) Την εξέταση σε μία ξένη γλώσσα, την οποία επιλέγει
ο υποψήφιος μεταξύ αυτών που ορίζει η προκήρυξη
και την εξέταση στη δεύτερη ξένη γλώσσα, όπου απαιτείται.
Η εξέταση είναι γραπτή και προφορική. Η γραπτή
εξέταση συνίσταται στη γραφή, με υπαγόρευση, ξένου
κειμένου και τη μετάφρασή του στην ελληνική, καθώς
και στη μετάφραση ελληνικού κειμένου στην ξένη γλώσσα.
Η προφορική εξέταση γίνεται ενώπιον τριμελούς
επιτροπής που ορίζεται από την Κ.Ε.Ε.
Ο μέσος όρος των τριών ή τεσσάρων, κατά περίπτωση,
δοκιμασιών του τελικού σταδίου (υποχρεωτική γραπτή
δοκιμασία στο γνωστικό πεδίο, δοκιμασία σε φάκελο,
δοκιμασία σε μια ή δύο ξένες γλώσσες) αποτελεί το
βαθμό επίδοσης του υποψηφίου στο τελικό στάδιο.
Ο μέσος όρος βαθμολογίας που προκύπτει από τον
βαθμό επίδοσης του προκαταρκτικού και του τελικού
σταδίου αποτελεί τη βαθμολογία των υποψηφίων που
καθορίζει αν περιλαμβάνεται στον προκαθορισμένο
αριθμό των εισακτέων στις Σχολές ή αν αποκλείεται η
εισαγωγή του σε αυτές.»
4. Η παρ. 5 του άρθρου 17 του ν. 1388/1983, όπως αντικαταστάθηκε
με την παρ. 1 του άρθρου 22 του ν. 1586/
1986 και συμπληρώθηκε με την παρ. 2 του άρθρου 11 του
ν. 3200/2003, αντικαθίσταται ως ακολούθως:
«1. Η βαθμολογική κλίμακα του εισαγωγικού διαγωνισμού
για όλες τις δοκιμασίες του προκαταρκτικού και
τελικού σταδίου αρχίζει από τον αριθμό ένα και τελειώνει
στον αριθμό πενήντα, με βάση επιτυχίας για κάθε
μάθημα χωριστά τον αριθμό είκοσι πέντε.
2. Στα μαθήματα που εξετάζονται οι υποψήφιοι, γραπτά
και προφορικά, η βάση επιτυχίας τόσο στη γραπτή
όσο και στην προφορική εξέταση είναι ο αριθμός είκοσι
πέντε.»
5. Η παρ. 6 του άρθρου 17 του ν. 1388/1983, όπως αντικαταστάθηκε
με την περίπτωση στ΄ του άρθρου 23του
ν. 1586/1986, αντικαθίσταται ως ακολούθως:
«Με απόφαση του Δ.Σ. του Κέντρου, που εγκρίνεται
από τον Υπουργό Εσωτερικών, Δημόσιας Διοίκησης και
Αποκέντρωσης, καθορίζονται τα εξεταζόμενα μαθήματα,
ο τρόπος και η διαδικασία διεξαγωγής των διαγωνισμών,
προσδιορίζεται η εξεταστέα ύλη και διευκρινίζεται κάθε
άλλη αναγκαία λεπτομέρεια διεξαγωγής των διαγωνισμών.»
6. Το εδάφιο β΄ της παρ. 6 του άρθρου 22 του ν. 1388/1983,
που προστέθηκε με το άρθρο 5 του ν. 3260/2004, αντικαθίσταται
ως ακολούθως:
«Απόφοιτοι της Εθνικής Σχολής Δημόσιας Διοίκησης
(Ε.Σ.Δ.Δ.) ή της Εθνικής Σχολής Τοπικής Αυτοδιοίκησης
(Ε.Σ.Τ.Α.) δεν μπορούν να συμμετέχουν ως υποψήφιοι
στους εισαγωγικούς διαγωνισμούς οποιασδήποτε εκ
των δύο Σχολών.»

Άρθρο 3
Αναπληρωτής Διευθυντής Ινστιτούτου
Επιμόρφωσης
Στο τέλος της παρ. 3 του άρθρου 27 του ν. 1388/1983,
όπως ισχύει σήμερα, προστίθενται τα ακόλουθα εδάφια:
«Στο Ινστιτούτο Επιμόρφωσης (ΙΝ.ΕΠ.) συνιστάται θέση
Αναπληρωτή Διευθυντή, με αρμοδιότητα το Συντονισμό
των Περιφερειακών Ινστιτούτων Επιμόρφωσης. Με
απόφαση του Δ.Σ. του Ε.Κ.Δ.Δ.Α. ορίζεται ο ανωτέρω
Αναπληρωτής Διευθυντής του ΙΝ.ΕΠ. από το προσωπικό
της κατηγορίας της παρ. 2 του άρθρου 11 του ν. 1388/
1983 που έχει την ιδιότητα μόνιμου υπαλλήλου ή λειτουργού
για τριετή θητεία, η οποία μπορεί να ανανεώνεται
με απόφαση του Δ.Σ. Ο Αναπληρωτής Διευθυντής
του ΙΝ.ΕΠ.:
α. Συντονίζει την εφαρμογή του εγκεκριμένου προγραμματισμού
των Περιφερειακών Ινστιτούτων Επιμόρφωσης.
β. Έχει την ευθύνη συντονισμού της αξιολόγησης των
δράσεων που αναπτύσσονται από τα Περιφερειακά Ινστιτούτα
Επιμόρφωσης.
γ. Εισηγείται στον Γενικό Γραμματέα τις ανάγκες στελέχωσης
των Περιφερειακών Ινστιτούτων Επιμόρφωσης
με ειδικό επιστημονικό και διοικητικό προσωπικό.
δ. Προΐσταται του ειδικού επιστημονικού και του διοικητικού
προσωπικού των Περιφερειακών Ινστιτούτων
Επιμόρφωσης.
ε. Ασκεί την πειθαρχική εξουσία του Προϊσταμένου
Διεύθυνσης, κατά τις διατάξεις του ν. 2683/1999 (ΦΕΚ
19 Α΄), ως προϊστάμενος του ειδικού επιστημονικού και
του διοικητικού προσωπικού των Περιφερειακών Ινστιτούτων
Επιμόρφωσης.
στ. Αξιολογεί το ειδικό επιστημονικό και διοικητικό
προσωπικό των Περιφερειακών Ινστιτούτων Επιμόρφωσης.
ζ. Εγκρίνει τον προτεινόμενο προγραμματισμό των
Περιφερειακών Ινστιτούτων Επιμόρφωσης για εκπαιδευτικά
προγράμματα και λοιπές δράσεις αρμοδιότητας
του ΙΝ.ΕΠ., προκειμένου αυτός να συμπεριληφθεί στο
συνολικό προς τελική έγκριση προγραμματισμό του
Ινστιτούτου Επιμόρφωσης.
η. Έχει την ευθύνη συντονισμού των αιτημάτων προμηθειών
υλικών και υπηρεσιών για τις ανάγκες των
Περιφερειακών Ινστιτούτων Επιμόρφωσης, προκειμένου
να υποβληθούν, μέσω της Διεύθυνσης Οικονομικού
του Ε.Κ.Δ.Δ.Α., για έγκριση από τα αρμόδια όργανα του
Κέντρου.
θ. Ασκεί κάθε άλλη αρμοδιότητα που εμπίπτει στην
αποστολή του Ινστιτούτου Επιμόρφωσης και αφορά τα
Περιφερειακά Ινστιτούτα Επιμόρφωσης.
Ο Αναπληρωτής Διευθυντής του ΙΝ.ΕΠ. μετέχει του
Δ.Σ. του Ε.Κ.Δ.Δ.Α. ως αναπληρωτής του Διευθυντή του
ΙΝ.ΕΠ.»

Άρθρο 4
Μετακινήσεις εκτός έδρας
Στην παρ. 4 του άρθρου 26 του ν. 1388/1983, όπως
αντικαταστάθηκε με την παρ. 1 του άρθρου 20 του ν.
3200/2003, προστίθεται το ακόλουθο εδάφιο:
«Με τη διαδικασία του προηγούμενου εδαφίου εξασφαλίζεται
η διατροφή και διανυκτέρευση του προσωπικού
του Ε.Κ.Δ.Δ.Α. που μετακινείται εκτός της έδρας
της υπηρεσίας του για τις ανάγκες της οργανωτικής
και επικοινωνιακής υποστήριξης των εκπαιδευτικών
προγραμμάτων του Ινστιτούτου Επιμόρφωσης και των
Περιφερειακών Ινστιτούτων Επιμόρφωσης. Στο ανωτέρω
προσωπικό καταβάλλονται μόνο οι δαπάνες μετακίνησης,
αποκλειόμενης οποιασδήποτε άλλης αποζημίωσης.»

Άρθρο 5
Ρύθμιση υπηρεσιακών θεμάτων Ε.Κ.Δ.Δ.Α.
1. Για αποσπάσεις προσωπικού, εκτός από το ειδικό
επιστημονικό προσωπικό, στο Εθνικό Κέντρο Δημόσιας
Διοίκησης και Αυτοδιοίκησης εφαρμόζονται οι διατάξεις
του άρθρου 10 παρ. 2 του ν.δ. 216/1974 (ΦΕΚ 367 Α΄),
όπως συμπληρώθηκε με τις διατάξεις του άρθρου 19
παρ. 4 του ν. 1735/1987 (ΦΕΚ 195 Α΄) και του άρθρου 3
(εδάφ. α΄) του ν. 1895/1990 (ΦΕΚ 116 Α΄). Το προηγούμενο
εδάφιο ισχύει και για αποσπάσεις που έχουν ήδη γίνει,
πλην του επιστημονικού προσωπικού.
2. Με απόφαση του Δ.Σ. του Ε.Κ.Δ.Δ.Α. επιτρέπεται η
απόσπαση διοικητικού προσωπικού και ειδικού επιστημονικού
προσωπικού από ένα Περιφερειακό Ινστιτούτο
Επιμόρφωσης σε άλλο, για χρονικό διάστημα μέχρι έξι
(6) μηνών που μπορεί να παραταθεί για έξι (6) μήνες.
3. Τα δύο τελευταία εδάφια της παρ. 8 του άρθρου 15
του ν. 2190/1994 (ΦΕΚ 28 Α΄) καταργούνται.

  ΚΕΦΑΛΑΙΟ ΔΕΥΤΕΡΟ
ΕΝΙΣΧΥΣΗ ΕΛΕΓΚΤΙΚΩΝ ΜΗΧΑΝΙΣΜΩΝ
ΤΗΣ ΔΗΜΟΣΙΑΣ ΔΙΟΙΚΗΣΗΣ

Άρθρο 6
Διεύρυνση αρμοδιοτήτων Γενικού Επιθεωρητή
Δημόσιας Διοίκησης
1. Η περίπτωση ζ΄ της παρ. 2 του άρθρου 1 του ν. 3074/
2002 (ΦΕΚ 296 Α΄) αντικαθίσταται ως εξής:
«ζ. Αξιολογεί σχετικές με τις αρμοδιότητές του καταγγελίες
ή αναφορές που υποβάλλονται στο Γραφείο του
και μπορεί κατά την κρίση του να τις διερευνά ή να τις
θέτει στο αρχείο.»
2. Κατά τους ελέγχους, επανελέγχους, επιθεωρήσεις,
έρευνες και ένορκες διοικητικές εξετάσεις που διενεργούνται
από τον Γενικό Επιθεωρητή Δημόσιας Διοίκησης
ή, ύστερα από εντολή του, από τα Σώματα και τις Υπηρεσίες
Επιθεώρησης και Ελέγχου μπορεί να ορίζονται, με
απόφασή του, εφόσον παρίσταται ανάγκη, ως εμπειρογνώμονες
λειτουργοί ή υπάλληλοι των φορέων της παρ.
2 του άρθρου 1 του ν. 3074/2002. Οι κάθε είδους δαπάνες
βαρύνουν, κατά περίπτωση, τους προϋπολογισμούς
των παραπάνω φορέων. Επίσης ο Γενικός Επιθεωρητής
Δημόσιας Διοίκησης μπορεί να αναθέτει τις κατά το
πρώτο εδάφιο αυτής της παραγράφου προβλεπόμενες
πραγματογνωμοσύνες σε ιδιώτες. Στην περίπτωση αυτή
οι δαπάνες βαρύνουν τον προϋπολογισμό του Γενικού
Επιθεωρητή Δημόσιας Διοίκησης.
3. Στις διατάξεις των παραγράφων 1 και 2 του άρθρου
1, καθώς και του άρθρου 8 του ν. 3074/2002, όπως τροποποιήθηκε
και ισχύει, υπάγεται αυτοδικαίως κάθε Σώμα
ή Υπηρεσία Επιθεώρησης και Ελέγχου που ιδρύεται.
4. Η περίπτωση ε΄ της παρ. 2 του άρθρου 1 του ν. 3074/
2002 αντικαθίσταται ως ακολούθως:
«ε. (ί) Διεξάγει έλεγχο των ετήσιων δηλώσεων οικονομικής
κατάστασης (πόθεν έσχες) όλων των μελών των
Σωμάτων Επιθεώρησης και Ελέγχου.
(Ν) Διεξάγει έλεγχο των ετήσιων δηλώσεων οικονομικής
κατάστασης (πόθεν έσχες) όλων των Προϊσταμένων
των Διευθύνσεων των Δημοσίων Οικονομικών Υπηρεσιών
(Δ.Ο.Υ), των Περιφερειακών Ελεγκτικών Κέντρων (Π.Ε.Κ.),
των Διαπεριφερειακών Ελεγκτικών Κέντρων (Δ.Ε.Κ.), της
Υπηρεσίας Ειδικών Ελέγχων (ΥΠ.Ε.Ε.) των Προϊσταμένων
Τμημάτων και των υπαλλήλων (ελεγκτών) που υπηρετούν
στα Τμήματα Ελέγχου των ανωτέρω υπηρεσιών,
καθώς και των Προϊσταμένων των Πολεοδομικών Γραφείων
των οργανισμών τοπικής αυτοδιοίκησης πρώτου
και δεύτερου βαθμού. Οι ανωτέρω υποβάλλουν στον
Γενικό Επιθεωρητή Δημόσιας Διοίκησης, μέσω των αρμόδιων
υπηρεσιών προσωπικού, κατά το μήνα Μάιο κάθε
έτους, δήλωση περιουσιακής κατάστασης των ίδιων,
των συζύγων και των ανήλικων τέκνων τους, ανεξάρτητα
από το αν υπήρξε ουσιώδης μεταβολή ή όχι της
περιουσιακής τους κατάστασης κατά το προηγούμενο
έτος. Για το περιεχόμενο της δήλωσης περιουσιακής
κατάστασης, τις ποινικές κυρώσεις, την ποινική διαδικασία
και τον καταλογισμό ισχύουν οι κείμενες κάθε φορά
διατάξεις. Επίσης εφαρμόζονται οι διατάξεις της παρ.
4 του άρθρου 14 του ν. 3345/2005.»
5. Ο Γενικός Επιθεωρητής Δημόσιας Διοίκησης μπορεί
να θέτει, κατά περίπτωση, στους φορείς της παρ. 2 του
άρθρου 1 του ν. 3074/2002 δεσμευτικές προθεσμίες απάντησης
ή χορήγησης στοιχείων ή εγγράφων σε αυτόν.
6. Η παρ. 3 του άρθρου 12 του ν. 3320/2005 (ΦΕΚ 48 Α΄)
αντικαθίσταται, από την έναρξη ισχύος του, ως εξής:
«3. Ο Γενικός Επιθεωρητής Δημόσιας Διοίκησης μπορεί:
α) Να αναθέτει την εκτέλεση μελετών και εφαρμοσμένων
ερευνών σε επιστημονικούς φορείς και ειδικούς
επιστήμονες του εσωτερικού ή εξωτερικού.
β) Να αναθέτει σε νομικά πρόσωπα του δημόσιου ή
ιδιωτικού τομέα, καθώς και σε φυσικά πρόσωπα, τη διενέργεια
μελετών και ερευνών σύμφωνα με την ισχύουσα
εθνική και κοινοτική νομοθεσία.
γ) Να συνεργάζεται με τις αρμόδιες υπηρεσίες της
Ευρωπαϊκής Ένωσης και των Διεθνών Οργανισμών,
ιδίως του Ο.Ο.Σ.Α., του Συμβουλίου της Ευρώπης, του
Οργανισμού Ηνωμένων Εθνών, με σκοπό τη μεταφορά
τεχνογνωσίας και τη συμμετοχή σε δράσεις και προγράμματα
ελέγχου της κακοδιοίκησης και περιορισμού
της διαφθοράς.
δ) Να οργανώνει συνέδρια και εκπαιδευτικά σεμινάρια,
κυρίως για το προσωπικό των ιδιαίτερων σωμάτων
και υπηρεσιών επιθεώρησης και ελέγχου της παρ. 2α
του άρθρου 1 του ν. 3074/2002 και την ενημέρωση του
κοινού.»
7. Στο τέλος της περίπτωσης γ΄ της παρ. 2 του άρθρου1
του ν. 3074/2002 προστίθεται εδάφιο ως εξής:
«Ο Γενικός Επιθεωρητής Δημόσιας Διοίκησης παρακολουθεί
την εκτέλεση από τα Σώματα Επιθεώρησης και
Ελέγχου των διαπιστώσεων και των προτάσεων που
προκύπτουν από τη διαδικασία αξιολόγησης, όπως αυτή
καθορίζεται με το παραπάνω προεδρικό διάταγμα.»
8. Στο Γραφείο του Γενικού Επιθεωρητή Δημόσιας Διοίκησης
συνιστάται Διεύθυνση Επεξεργασίας Δηλώσεων
Περιουσιακής Κατάστασης, της οποίας αποστολή είναι η
υποστήριξη του Γενικού Επιθεωρητή Δημόσιας Διοίκησης
στην άσκηση του ετήσιου ελέγχου των δηλώσεων περιουσιακής
κατάστασης των μελών των Σωμάτων Επιθεώρησης
και Ελέγχου, σύμφωνα με την παρ. 2 ε του άρθρου
1 του ν. 3074/2002 και των λοιπών προσώπων επί των
οποίων δικαιούται, σύμφωνα με τις ισχύουσες διατάξεις,
να ασκεί όμοιο έλεγχο. Κατά την πρώτη εφαρμογή ο
Γενικός Επιθεωρητής Δημόσιας Διοίκησης τοποθετεί ως
προϊστάμενο της ανωτέρω Διεύθυνσης μόνιμο υπάλληλο
κατηγορίας ΠΕ με Α΄ βαθμό από τους αποσπασμένους
στο Γραφείο του.
9. Η τασσόμενη από τον Γενικό Επιθεωρητή ΔημόσιαςΔιοίκησης
και τους Προϊσταμένους των Σωμάτων
καιτων Υπηρεσιών Επιθεώρησης και Ελέγχου προθεσμίαπεράτωσης
των Επιθεωρήσεων και των Ελέγχων
είναι ενδεικτική.
10. Η παρ. 1 του άρθρου 26 του ν. 3200/2003 (ΦΕΚ
281Α΄) αντικαθίσταται ως ακολούθως:
«1. Μετά το τέλος του πρώτου εδαφίου της περίπτωσης
δ΄ της παρ. 2 του άρθρου 1 του ν. 3074/2002 (ΦΕΚ
296 Α΄) προστίθενται νέα εδάφια ως ακολούθως:
«Διεξάγει ο ίδιος ή με τους Βοηθούς του ή τους Ειδικούς
Επιθεωρητές που υπηρετούν στο Γραφείο του ή
αρμόδια όργανα του εδαφίου α΄ της ίδιας παραγράφου
Ε.Δ.Ε. και σε κάθε περίπτωση μπορεί να ασκήσει ή να
διατάξει την άσκηση πειθαρχικής δίωξης ή τη λήψη άλλων
διοικητικών μέτρων.
Μπορεί επίσης να παραπέμπει:
α) Στο αμέσως ανώτερο πειθαρχικό όργανο υποθέσεις
για τις οποίες έχει εκδοθεί απόφαση κατώτερου
πειθαρχικού οργάνου, ασκώντας τα προβλεπόμενα ένδικα
μέσα.
β) Στο οικείο δευτεροβάθμιο πειθαρχικό συμβούλιο
υποθέσεις για τις οποίες έχει εκδοθεί απόφαση μονομελούς
πειθαρχικού οργάνου των φορέων του εδαφίου
α΄, η οποία δεν προσβάλλεται με ένσταση στο υπηρεσιακό
συμβούλιο του οικείου φορέα. Κατά τα λοιπά
εφαρμόζονται οι διατάξεις του Υπαλληλικού Κώδικα ή
οι κατά περιπτώσεις οικείες διατάξεις, όπως ισχύουν
κάθε φορά.».»
11. Η άρνηση οργάνων, υπαλλήλων ή λειτουργών τωνφορέων
της παρ. 2 του άρθρου 1 του ν. 3074/2002 να
συμπράξουν, να συνεργασθούν και να χορηγήσουν στοιχεία
ή έγγραφα κατά τη διεξαγωγή έρευνας, επιθεώρησης
ή ελέγχου από τον Γενικό Επιθεωρητή Δημόσιας
Διοίκησης ή, κατόπιν εντολής του, από τα Σώματα και
τις Υπηρεσίες Επιθεώρησης και Ελέγχου, συνιστά το πειθαρχικό
παράπτωμα της παράβασης καθήκοντος κατά
την έννοια του άρθρου 107 παρ. 1 περ. β΄ του ν. 2683/1999
ή των οικείων κατά περίπτωση διατάξεων.

Άρθρο 7
Ρυθμίσεις θεμάτων Σώματος Επιθεωρητών Ελεγκτών
Δημόσιας Διοίκησης
1. Στο τέλος της περίπτωσης β΄ της παρ. 3 του άρθρου
3 του ν. 3074/2002 προστίθεται εδάφιο ως ακολούθως:
«Τα όρια αυτά ηλικίας δεν ισχύουν για την παράταση
της απόσπασης τους κατ’ εφαρμογή των διατάξεων της
παρ. 4 του παρόντος άρθρου.»
2. Το πρώτο εδάφιο της περίπτωσης γ΄ της παρ. 8
του άρθρου 14 του ν. 3345/2005 (ΦΕΚ 138 Α΄), με την
οποία αντικαταστάθηκε η παρ. 3 του άρθρου 4 του ν.
3074/2002 (ΦΕΚ 296 Α΄), τροποποιείται και συμπληρώνεται
ως εξής:
«Ο Ειδικός Γραμματέας του Σ. Ε. Ε.Δ.Δ. επικουρείται
από εννέα (9) Ειδικούς Επιθεωρητές, οι οποίοι προέρχονται
από τους υπηρετούντες Επιθεωρητές − Ελεγκτές και
ορίζονται ή παύονται με απόφαση του Ειδικού Γραμματέα
του Σ.Ε.Ε.Δ.Δ. Ο αριθμός των Ειδικών Επιθεωρητών
μπορεί να αυξάνεται με κοινή απόφαση των Υπουργών
Εσωτερικών, Δημόσιας Διοίκησης και Αποκέντρωσης και
Οικονομίας και Οικονομικών σε περίπτωση σύστασης
νέων Περιφερειακών Γραφείων του Σ.Ε.Ε.Δ.Δ.».

  ΚΕΦΑΛΑΙΟ ΤΡΙΤΟ
ΡΥΘΜΙΣΕΙΣ ΘΕΜΑΤΩΝ ΓΕΝΙΚΗΣ ΓΡΑΜΜΑΤΕΙΑΣ
ΙΣΟΤΗΤΑΣ ΤΩΝ ΦΥΛΩΝ

Άρθρο 8
Εθνική Επιτροπή για την Ισότητα μεταξύ
γυναικών και ανδρών
1. Συνιστάται Εθνική Επιτροπή για την Ισότητα μεταξύ
γυναικών και ανδρών στη Γενική Γραμματεία Ισότητας
του Υπουργείου Εσωτερικών, Δημόσιας Διοίκησης και
Αποκέντρωσης. Η Επιτροπή συγκροτείται με απόφαση
του Υπουργού Εσωτερικών, Δημόσιας Διοίκησης και
Αποκέντρωσης, που δημοσιεύεται στην Εφημερίδα της
Κυβερνήσεως.
2. Η Επιτροπή της παραγράφου 1 αποτελείται από τον
Υπουργό Εσωτερικών, Δημόσιας Διοίκησης και Αποκέντρωσης
ως Πρόεδρο, με αναπληρώτριά του την Γενική
Γραμματέα Ισότητας, η οποία συμμετέχει και ως μέλος,
τους Γενικούς Γραμματείς των Υπουργείων Οικονομίας
και Οικονομικών, Ανάπτυξης, Εθνικής Παιδείας και θρησκευμάτων,
Απασχόλησης και Κοινωνικής Προστασίας,
Υγείας και Κοινωνικής Αλληλεγγύης, Αγροτικής Ανάπτυξης
και Τροφίμων, από έναν (1) εκπρόσωπο της Κεντρικής
Ένωσης Δήμων και Κοινοτήτων Ελλάδος (Κ.Ε.Δ.Κ.Ε.),
της Ένωσης Νομαρχιακών Αυτοδιοικήσεων Ελλάδος
(Ε.Ν.Α.Ε.), της Οικονομικής και Κοινωνικής Επιτροπής
(Ο.Κ.Ε.), από τρεις (3) εκπροσώπους της Γενικής Συνομοσπονδίας
Εργατών Ελλάδος (Γ.Σ.Ε.Ε.) και της Ανώτατης
Διοίκησης Ενώσεων Δημοσίων Υπαλλήλων (Α.Δ.Ε.Δ.Υ),
από έναν (1) εκπρόσωπο του Συνδέσμου Ελληνικών Βιομηχανιών
(Σ.Ε.Β.), της Γενικής Συνομοσπονδίας Επαγγελματιών
Βιοτεχνών Εμπόρων Ελλάδος (Γ.Σ.Ε.Β.Ε.Ε.), της
Εθνικής Συνομοσπονδίας Ελληνικού Εμπορίου (Ε.Σ.Ε.Ε.),
τρεις (3) εκπροσώπους μη κυβερνητικών οργανώσεων
πανελλαδικής εμβέλειας, καθώς και δύο (2) πρόσωπα
αναγνωρισμένου κύρους με ειδική γνώση ή εμπειρία στα
θέματα ισότητας των φύλων. Η θητεία των μελών της
Επιτροπής είναι διετής.
3. Οι φορείς που εκπροσωπούνται στην Επιτροπή της
παραγράφου 1 υποχρεούνται να υποδείξουν τους εκπροσώπους
τους μέσα σε προθεσμία είκοσι (20) ημερών
από τη σχετική έγγραφη πρόσκληση του Υπουργού
Εσωτερικών, Δημόσιας Διοίκησης και Αποκέντρωσης.
Αν δεν υποδειχθούν εκπρόσωποι μέσα στην προθεσμία
αυτή, η Επιτροπή συγκροτείται και συνεδριάζει νομίμως
με τα λοιπά μέλη έως την υπόδειξη και το διορισμό
των εκπροσώπων των φορέων. Στην Επιτροπή καλούνται
και συμμετέχουν, εφόσον συζητούνται θέματα της
αρμοδιότητάς τους, Γενικοί Γραμματείς του Υπουργείου
Εσωτερικών, Δημόσιας Διοίκησης και Αποκέντρωσης ή
και άλλων Υπουργείων και των Περιφερειών της Χώρας.
Ο ορισμός των μελών της Επιτροπής γίνεται με απόφαση
του Υπουργού Εσωτερικών, Δημόσιας Διοίκησης
και Αποκέντρωσης.
4. Έργο της Επιτροπής της παραγράφου 1 είναι η διεξαγωγή
του κοινωνικού διαλόγου και του διαλόγου με
την κοινωνία των πολιτών για τη διαμόρφωση πολιτικών
που προάγουν τη ισότητα μεταξύ γυναικών και ανδρών
σε όλους τους τομείς, σύμφωνα και με το διεθνές και
ευρωπαϊκό κεκτημένο, η υποβολή προτάσεων και μέτρων
για την εφαρμογή τους, καθώς και η αξιολόγηση
των αποτελεσμάτων τους σε εθνικό και περιφερειακό
επίπεδο.
5. Η διοικητική, επιστημονική και εν γένει τεχνική
υποστήριξη της Επιτροπής του άρθρου 1 ανατίθεται
στις υπηρεσίες της Γενικής Γραμματείας Ισότητας
του Υπουργείου Εσωτερικών, Δημόσιας Διοίκησης και
Αποκέντρωσης. Για την επιστημονική τεκμηρίωση του
έργου της Επιτροπής της παραγράφου 1 αυτού του
άρθρου, οι υπηρεσίες της Γενικής Γραμματείας Ισότητας
συνεργάζονται με το Κέντρο Ερευνών για Θέματα
Ισότητας (Κ.Ε.Θ.Ι.) του άρθρου 1 του π.δ. 42/1994 (ΦΕΚ33
Α΄), όπως ισχύει.
Για την υποβοήθηση του έργου μπορεί, με απόφαση
του Υπουργού Εσωτερικών, Δημόσιας Διοίκησης και
Αποκέντρωσης, να συνιστώνται επιτροπές ή ομάδες
εργασίας ή έργου με πρόσωπα που ορίζονται από δημόσιες
υπηρεσίες ή φορείς του δημόσιου ή του ιδιωτικού
τομέα ή είναι επιστήμονες με ειδικευμένες γνώσεις ή
εμπειρία, ανάλογα με το αντικείμενο του έργου.
6. Με απόφαση του Υπουργού Εσωτερικών, ΔημόσιαςΔιοίκησης
και Αποκέντρωσης ρυθμίζονται θέματα
σχετικά με τη λειτουργία της Επιτροπής της παραγράφου
1, καθώς και κάθε άλλη αναγκαία λεπτομέρεια.
Με κοινήαπόφαση των Υπουργών Εσωτερικών, Δημόσιας
Διοίκησης και Αποκέντρωσης και Οικονομίας και
Οικονομικών ορίζεται η αποζημίωση για τα μέλη των
επιτροπών ή ομάδων εργασίας ή έργου, σύμφωνα με
τις κείμενες διατάξεις.

Άρθρο 9
Θέματα διοικητικής υποστήριξης της Γ.Γ.Ι.
1. Στη Γενική Γραμματεία Ισότητας των Φύλων συνιστώνται
εξήντα (60) θέσεις μόνιμου προσωπικού, από τις
οποίες είκοσι πέντε (25) θέσεις κατηγορίας ΠΕ, δεκαπέντε
(15) θέσεις κατηγορίας ΤΕ, δεκαπέντε (15) θέσεις
κατηγορίας ΔΕ και πέντε (5) θέσεις κατηγορίας ΥΕ.
Συνιστώνται επίσης δέκα (10) θέσεις ειδικού επιστημονικού
προσωπικού με σχέση εργασίας ιδιωτικού δικαίου
αορίστου χρόνου και τρεις (3) θέσεις δικηγόρων με
έμμισθη εντολή. Η κατανομή των θέσεων κατά κλάδο/
ειδικότητα, καθώς και ο καθορισμός των προσόντων
τους, γίνεται με προεδρικό διάταγμα, που εκδίδεται
ύστερα από πρόταση του Υπουργού Εσωτερικών, Δημόσιας
Διοίκησης και Αποκέντρωσης. Έως την έκδοση
του προεδρικού διατάγματος, οι κλάδοι ή ειδικότητες
των προς πλήρωση θέσεων καθορίζονται με τη σχετική
προκήρυξη.
2. Κατά την πρώτη πενταετία εφαρμογής του Οργανισμού
της Γενικής Γραμματείας Ισότητας των Φύλων, οι
θέσεις του προσωπικού της προηγούμενης παραγράφου
μπορεί να καλύπτονται και με μετάταξη μόνιμου προσωπικού
από το Δημόσιο, Ν.Π.Δ.Δ., Ο.Τ.Α. πρώτου και δεύτερου
βαθμού. Για τις μετατάξεις αυτές εφαρμόζονται,
κατά τα λοιπά, οι κείμενες διατάξεις.
3. Το προσωπικό της Γενικής Γραμματείας Δημόσιας
Διοίκησης και Ηλεκτρονικής Διακυβέρνησης του Υπουργείου
Εσωτερικών, Δημόσιας Διοίκησης και Αποκέντρωσης,
που απασχολείται στη Γενική Γραμματεία Ισότητας
των Φύλων, εξακολουθεί να προσφέρει τις υπηρεσίες
του σε αυτή ως την ημερομηνία που θα καθορισθεί με
τον Οργανισμό της, όπως προβλέπεται στην παράγραφο
6 του παρόντος άρθρου. Το εν λόγω προσωπικό μεταφέρεται
στη Γ.Γ.Ι. με τη θέση που κατέχει, ύστερα από αίτηση
που υποβάλλεται μέσα σε ανατρεπτική προθεσμία
ενός (1) μηνός από τη δημοσίευση αυτού του νόμου στην
Εφημερίδα της Κυβερνήσεως. Η μεταφορά αυτή πραγματοποιείται
με απόφαση του Υπουργού Εσωτερικών,
Δημόσιας Διοίκησης και Αποκέντρωσης. Με τις ίδιες
προϋποθέσεις και την ίδια διαδικασία επιτρέπεται η
μεταφορά και άλλων υπαλλήλων με οποιαδήποτε σχέση
εργασίας της Γενικής Γραμματείας Δημόσιας Διοίκησης
και Ηλεκτρονικής Διακυβέρνησης. Ο συνολικός αριθμός
του προσωπικού που μεταφέρεται με την παρούσα παράγραφο
δεν μπορεί να υπερβεί τους πενήντα (50).
4. Μόνιμοι υπάλληλοι, οι οποίοι υπηρετούν στη Γ.Γ.Ι.
με απόσπαση από το Δημόσιο, Ν.Π.Δ.Δ. ή Ο.Τ.Α. α΄ και β΄
βαθμού, επιτρέπεται να μετατάσσονται στη Γ.Γ.Ι., ύστερα
από αίτησή τους, που υποβάλλεται μέσα σε ανατρεπτική
προθεσμία ενός (1) μηνός από τη δημοσίευση
του παρόντος. Για τις μετατάξεις αυτές εφαρμόζονται,
κατά τα λοιπά, οι κείμενες διατάξεις. Οι μετατασσόμενοι
κατά τη διαδικασία της παραγράφου αυτής καταλαμβάνουν
προσωποπαγείς θέσεις ίδιου βαθμού και κλάδου,
με αυτές που κατέχουν στην υπηρεσία από την οποία
προέρχονται, οι οποίες συνιστώνται με την πράξη της
μετάταξης. Με την εφαρμογή του Οργανισμού της Γ.Γ.Ι.
και την κατανομή των θέσεων κατά κλάδο οι υπάλληλοι
που έχουν μεταταχθεί σύμφωνα με αυτήν την
παράγραφο εντάσσονται σε κενές οργανικές θέσεις
αντίστοιχου βαθμού και κλάδου. Μετά την ένταξη αυτή
καταργούνται οι προσωποπαγείς θέσεις που κατέχει το
προσωπικό αυτό.
5. Ως τη συγκρότηση νέου υπηρεσιακού συμβουλίου,
για τα θέματα της υπηρεσιακής κατάστασης του προσωπικού
της Γενικής Γραμματείας Ισότητας των Φύλων
αρμόδιο εξακολουθεί να είναι το υπηρεσιακό συμβούλιο
της Γενικής Γραμματείας Δημόσιας Διοίκησης και Ηλεκτρονικής
Διακυβέρνησης του Υπουργείου Εσωτερικών,
Δημόσιας Διοίκησης και Αποκέντρωσης.
6. Η Γενική Γραμματεία Ισότητας των Φύλων εξακολουθεί
να υποστηρίζεται διοικητικά και οικονομικά από
τη Γενική Γραμματεία Δημόσιας Διοίκησης και Ηλεκτρονικής
Διακυβέρνησης, ως την ημερομηνία που θα καθορισθεί
με το νέο Οργανισμό της.
7. Διατάξεις που προβλέπουν χορήγηση κάθε είδους
επιδομάτων και πρόσθετων απολαβών στους υπαλλήλους
της Γενικής Γραμματείας Δημόσιας Διοίκησης και
Ηλεκτρονικής Διακυβέρνησης του Υπουργείου Εσωτερικών,
Δημόσιας Διοίκησης και Αποκέντρωσης, εφαρμόζονται
ανάλογα και για τους υπαλλήλους της Γενικής
Γραμματείας Ισότητας των Φύλων. Επίσης, εφαρμόζεται
η διάταξη της παρ. 2 του άρθρου 10 του ν. δ. 216/1974
(ΦΕΚ 367 Α΄), καθώς και η διάταξη του άρθρου 18 του
ν. 3345/2005.

  ΚΕΦΑΛΑΙΟ ΤΕΤΑΡΤΟ
ΡΥΘΜΙΣΕΙΣ ΛΟΙΠΩΝ ΘΕΜΑΤΩΝ
ΔΗΜΟΣΙΑΣ ΔΙΟΙΚΗΣΗΣ

Άρθρο 10
Προσλήψεις για τροφίμους βρεφοκομείων
και ορφανοτροφείων
1. Η παρ. 11 του άρθρου 1 του ν. 2527/1997 (ΦΕΚ 206 Α΄)
αντικαθίσταται ως εξής:
«11. Θέσεις τακτικού προσωπικού και προσωπικού με
σύμβαση εργασίας ιδιωτικού δικαίου αορίστου χρόνου
των Δήμων, Κοινοτήτων και Νομαρχιακών Αυτοδιοικήσεων,
καθώς και ιδρυμάτων τους ή επιχειρήσεών τους
ή άλλων νομικών τους προσώπων, επιτρέπεται, κατά
παρέκκλιση του ν. 2190/1994, να καλύπτονται με άτομα
τα οποία ανατράφηκαν σε δημόσιο, εκκλησιαστικό,
δημοτικό ή κοινοτικό βρεφοκομείο ή ορφανοτροφείο
ή σε βρεφοκομείο ή ορφανοτροφείο ιδρύματος ή σωματείου
της περιοχής του ίδιου νομού, επί επταετία
τουλάχιστον.
Ως βρεφοκομείο ή ορφανοτροφείο για την εφαρμογή
αυτής της παραγράφου νοείται και κάθε άλλη δομή
των φορέων του προηγούμενου εδαφίου που επιτελεί
το ίδιο έργο με αυτό του βρεφοκομείου ή ορφανοτροφείου,
ανεξάρτητα από την ονομασία της, σύμφωνα με
βεβαίωση που εκδίδεται από το Υπουργείο Υγείας και
Κοινωνικής Αλληλεγγύης.
Το Α.Σ.Ε.Π. εκδίδει δύο φορές κατ’ έτος δημόσια πρόσκληση,
που δημοσιεύεται σε δύο ημερήσιες εφημερίδες
των Αθηνών και μία της Θεσσαλονίκης, με τις οποίες καλούνται
τα άτομα που έχουν τις προϋποθέσεις υπαγωγής
τους στις διατάξεις του πρώτου εδαφίου να υποβάλουν
αίτηση στο Α.Σ.Ε.Π. για διορισμό ή πρόσληψη με ένδειξη
του φορέα στον οποίο επιθυμούν να διορισθούν, σύμφωνα
με το πρώτο εδάφιο αυτής της παραγράφου.
Το Α.Σ.Ε.Π. κατατάσσει όσους υποβάλλουν αίτηση σε
πίνακες κατά κατηγορία (ΠΕ, ΤΕ, ΔΕ, ΥΕ) και κλάδο ή
ειδικότητα και νομό με βάση τα κριτήρια των παραγράφων
2 και 6 του άρθρου 18 του ν. 2190/1994, όπως ισχύει,
χωρίς εφαρμογή του κριτηρίου της συνέντευξης.
Οι πίνακες αυτοί αναμορφώνονται μετά από κάθε
νέα πρόσκληση με την ένταξη σε αυτούς και των νέων
υποψηφίων. Από τους κατατασσόμενους στους πίνακες
αυτούς και κατά τη σειρά κατάταξής τους, το Α.Σ.Ε.Π.
διαθέτει για διορισμό ή πρόσληψη στους φορείς του
πρώτου εδαφίου της παραγράφου αυτής που εδρεύουν
στο νομό στην περιοχή του οποίου ανήκει το βρεφοκομείο
ή ορφανοτροφείο, στο οποίο ανατράφηκε ο
υποψήφιος.
Όταν ο υποψήφιος ανατράφηκε σε βρεφοκομείο ή
ορφανοτροφείο Δήμου ή Κοινότητας ή ιδρύματός τους
ή επιχείρησης τους ή άλλου νομικού τους προσώπου
και επιδιώκει θέση σε οποιονδήποτε από τους φορείς
αυτούς της συγκεκριμένης περιοχής, προηγείται των
υπόλοιπων υποψηφίων, ανεξάρτητα από το σύνολο των
μονάδων που συγκεντρώνει βάσει των κριτηρίων του
άρθρου 18 του ν. 2190/1994.
Το Υπουργείο Υγείας και Κοινωνικής Αλληλεγγύης
αποστέλλει στο Α.Σ.Ε.Π. πίνακα των λειτουργούντων
βρεφοκομείων και ορφανοτροφείων με ένδειξη της
έδρας αυτών. Το Α.Σ.Ε.Π., με βάση τον πίνακα αυτόν,
ζητεί από τους φορείς του πρώτου εδαφίου πίνακα του
συνόλου των οργανικών τους θέσεων κατά κατηγορία
και κλάδο ή ειδικότητα με ταυτόχρονη ένδειξη των εξ
αυτών κενών.
Η κάλυψη θέσεων των φορέων του πρώτου εδαφίου με
προσωπικό υπαγόμενο στις διατάξεις της παραγράφου
αυτής δεν επιτρέπεται να υπερβεί το 5% του συνολικού
αριθμού των οργανικών θέσεων του οικείου φορέα.
Όταν το σύνολο των θέσεων του οικείου φορέα είναι
τρεις (3) έως και δεκαεννιά (19) θέσεις, καλύπτεται μία
(1) θέση.
Με κοινή απόφαση των Υπουργών Εσωτερικών, Δημόσιας
Διοίκησης και Αποκέντρωσης και Υγείας και
Κοινωνικής Αλληλεγγύης καθορίζεται ο τύπος και το
περιεχόμενο της βεβαίωσης, με την οποία πιστοποιείται
η ιδιότητα του υποψηφίου για την υπαγωγή του στις
διατάξεις της παρούσας παραγράφου.»
2. Η ισχύς της διάταξης αυτής αρχίζει από 1ης Ιανουαρίου

Άρθρο 11
Ρυθμίσεις υπηρεσιακών θεμάτων
1. Στο τέλος της παρ. 5 του άρθρου 1 του ν. 3320/2005
(ΦΕΚ 48 Α΄) προστίθεται το ακόλουθο εδάφιο:
«Για τη συμπλήρωση του χρονικού περιορισμού που
αναφέρεται στο πρώτο εδάφιο συνυπολογίζεται και ο
χρόνος που ο κατατασσόμενος συμβασιούχος έχει διανύσει
με τον τίτλο σπουδών ανώτερης βαθμίδας που
κατέχει.»
2. Η περίπτωση ε΄ της παρ. 3 του άρθρου 1 του ν. 3454/
2006 (ΦΕΚ 75 Α΄) καταργείται.
3. Οι θέσεις των περιπτώσεων στ΄ και ζ΄ της παρ. 1
του άρθρου 7 του π.δ. 351/1991 (ΦΕΚ 121 Α΄) ορίζονται σε
πενήντα (50) και εκατό (100) αντίστοιχα.

Άρθρο 12
Εφάπαξ οικονομική ενίσχυση μετατασσομένων
σε παραμεθόριες περιοχές
Στο τέλος της παρ. 3 του άρθρου 8Β του ν. 3205/2003
(ΦΕΚ 297 Α΄) προστίθεται, από τότε που ίσχυσε ο νόμος
αυτός, εδάφιο ως εξής:
«Στα καταργούμενα επιδόματα, αμοιβές και αποζημιώσεις
δεν περιλαμβάνεται επίσης η εφάπαξ οικονομική
ενίσχυση που καταβάλλεται σε υπαλλήλους που μετατάσσονται
σε υπηρεσίες παραμεθόριων περιοχών,
σύμφωνα με το άρθρο 9 παρ. 22 του ν. 2266/1994 (ΦΕΚ
218 Α΄).»

Άρθρο 13
Καταστροφή μη παραληφθέντων εγγράφων
από τα Κ.Ε.Π.
1. Πιστοποιητικά, έγγραφα ή βεβαιώσεις, τα οποία
έχουν αποσταλεί στα Κέντρα Εξυπηρέτησης Πολιτών
από υπηρεσίες, μετά από σχετικό αίτημα του ενδιαφερόμενου
πολίτη και τα οποία δεν έχουν παραληφθεί από
αυτόν, καταστρέφονται μετά την πάροδο έξι (6) μηνών
από την περιέλευσή τους στο οικείο Κ.Ε.Π.
2. Η καταστροφή των εγγράφων, τα οποία αναφέρονται
στην προηγούμενη παράγραφο αυτού του άρθρου,
γίνεται με ευθύνη του προϊσταμένου του Κέντρου Εξυπηρέτησης
Πολιτών, με τη σύνταξη σχετικού πρακτικού
καταστροφής, στο οποίο καταγράφονται όλα τα
προς καταστροφή δημόσια έγγραφα, πιστοποιητικά ή
βεβαιώσεις.
3. Τα ανωτέρω ισχύουν και στις περιπτώσεις που πιστοποιητικά,
έγγραφα ή βεβαιώσεις έχουν αποσταλεί
από τα Κέντρα Εξυπηρέτησης Πολιτών στους πολίτες
και έχουν επιστραφεί στα Κ.Ε.Π., ως μη παραληφθέντα
από αυτούς.
4. Τροποποιούνται όλα τα έντυπα των αιτήσεων − υπεύθυνων
δηλώσεων των Κέντρων Εξυπηρέτησης Πολιτών,
στα οποία γίνεται εφεξής μνεία της διάταξης αυτής
και της υποχρέωσης των πολιτών να παραλαμβάνουν
από τα Κ.Ε.Π. τα πιστοποιητικά ή τις βεβαιώσεις που
έχουν ζητήσει, άλλως αυτά καταστρέφονται μετά την
πάροδο εξαμήνου.

Άρθρο 14
Κοινωνικό Πολύκεντρο της Α.Δ.Ε.Δ.Υ.
Με απόφαση του Υπουργού Εσωτερικών, Δημόσιας
Διοίκησης και Αποκέντρωσης μπορεί να επιχορηγείται
από το Πρόγραμμα Δημοσίων Επενδύσεων η αστική
εταιρεία μη κερδοσκοπικού χαρακτήρα της Α.Δ.Ε.Δ.Υ.
με την επωνυμία «Κοινωνικό Πολύκεντρο», ως Τελικός
Δικαιούχος του άρθρου 1 του ν. 2860/2000, όπως ισχύει
κάθε φορά, για την υλοποίηση εγκεκριμένων πράξεων
στα Επιχειρησιακά Προγράμματα που χρηματοδοτούνται
από τα διαρθρωτικά ταμεία ή και άλλα της Ευρωπαϊκής
Ένωσης στο πλαίσιο της Ευρωπαϊκής Περιφερειακής
Πολιτικής.

Άρθρο 15
Σύσταση Υποστηρικτικής Ομάδας Διαχείρισης
Χημικών, Βιολογικών, Ραδιολογικών
και Πυρηνικών Απειλών και Συμβάντων
1. Στη Γενική Γραμματεία Πολιτικής Προστασίας
συνιστάται και λειτουργεί ομάδα με διακριτικό τίτλο
«Υποστηρικτική Ομάδα Διαχείρισης ΧΒΡΠ Απειλών και
Συμβάντων», η οποία υπάγεται απευθείας στον Γενικό
Γραμματέα Πολιτικής Προστασίας. Η Υποστηρικτική
Ομάδα Διαχείρισης Χημικών, Βιολογικών, Ραδιολογικών
και Πυρηνικών Απειλών και Συμβάντων αποτελεί
Επιτελικό Συμβουλευτικό Όργανο, το οποίο υποστηρίζει
σε επίπεδο τακτικό, επιχειρησιακό και πολιτικό τις αρμόδιες
δυνάμεις και όργανα πολιτικής προστασίας με την
παροχή εξειδικευμένης τεχνογνωσίας και επιστημονικών
πληροφοριών για τη διαχείριση χημικών, βιολογικών,
ραδιολογικών και πυρηνικών απειλών και συμβάντων.
2. Η Υποστηρικτική Ομάδα στελεχώνεται από επιστημονικό
και ειδικευμένο προσωπικό της Γενικής Γραμματείας
Πολιτικής Προστασίας, των Υπουργείων Υγείας και
Κοινωνικής Αλληλεγγύης, Περιβάλλοντος, Χωροταξίας
και Δημόσιων Έργων και Αγροτικής Ανάπτυξης και Τροφίμων,
του Γενικού Επιτελείου Εθνικής Άμυνας, της Ελληνικής
Αστυνομίας, του Πυροσβεστικού Σώματος, του
Λιμενικού Σώματος, του Γενικού Χημείου του Κράτους,
της Ελληνικής Επιτροπής Ατομικής Ενέργειας και της
Εθνικής Μετεωρολογικής Υπηρεσίας.
3. Με απόφαση του Υπουργού Εσωτερικών, Δημόσιας
Διοίκησης και Αποκέντρωσης καθορίζεται η συγκρότηση
της ανωτέρω ομάδας στη Γενική Γραμματεία Πολιτικής
Προστασίας, ο τρόπος οργάνωσης, λειτουργίας και
άσκησης των αρμοδιοτήτων της, ο αριθμός των μελών
της ανά Υπουργείο, Υπηρεσία ή Φορέα και τα ειδικότερα
προσόντα τους, η υλικοτεχνική υποδομή και τα μέσα
που διαθέτει, καθώς και κάθε άλλο σχετικό ζήτημα. Ο
ορισμός των μελών της γίνεται ύστερα από απόφαση
του Υπουργού Εσωτερικών, Δημόσιας Διοίκησης και
Αποκέντρωσης. Με απόφαση των Υπουργών Εσωτερικών,
Δημόσιας Διοίκησης και Αποκέντρωσης και Οικονομίας
και Οικονομικών καθορίζονται οι όροι, οι προϋποθέσεις
και ο τρόπος αποζημίωσης των μελών της και
το ύψος αυτής, η οποία μπορεί να αναπροσαρμόζεται
με όμοια απόφαση, καθώς και οι αναγκαίες δαπάνες
για τη λειτουργία της, σύμφωνα με τις διατάξεις του ν.
3205/2005, όπως ισχύει.

  ΚΕΦΑΛΑΙΟ ΠΕΜΠΤΟ
ΘΕΜΑΤΑ Ο.Τ.Α. ΚΑΙ ΕΙΔΙΚΕΣ ΡΥΘΜΙΣΕΙΣ

Άρθρο 16
Υπηρεσιακά ζητήματα Ο.Τ.Α. πρώτου βαθμού
Εργαζόμενοι που είχαν προσληφθεί από επιχειρήσεις
Δήμων ή Κοινοτήτων και των οποίων οι συμβάσεις ή οι
σχέσεις κρίθηκαν, σύμφωνα με τις προϋποθέσεις και τη
διαδικασία του άρθρου 11 του π.δ. 164/2004 (ΦΕΚ 134 Α΄),
ότι συνιστούν συμβάσεις εργασίας αορίστου χρόνου,
εφόσον κάλυπταν ανάγκες του προγράμματος «Βοήθεια
στο Σπίτι» και των Α.Μ.Ε.Α., μπορεί να ενταχθούν, με
απόφαση του αρμόδιου δημοτικού ή κοινοτικού συμβουλίου
και με την ίδια σχέση εργασίας, στο προσωπικό
αντίστοιχων Ν.Π.Δ.Δ. ή υπηρεσιών του οικείου Οργανισμού
Τοπικής Αυτοδιοίκησης όπου απασχολούντο
μέχρι την έκδοση της σχετικής απόφασης του Α.Σ.Ε.Π.
Οι εργαζόμενοι αυτοί, εφόσον στους ανωτέρω φορείς
δεν υφίστανται κενές οργανικές θέσεις, εντάσσονται
σε προσωποπαγείς, που συνιστώνται με απόφαση του
δημοτικού ή κοινοτικού συμβουλίου. Στις περιπτώσεις
σύστασης προσωποπαγών θέσεων σε Ν.Π.Δ.Δ., Ο.Τ.Α.,
απαιτείται επιπλέον γνώμη του οικείου Διοικητικού Συμβουλίου.

Άρθρο 17
Οικονομικά ζητήματα Ο.Τ.Α.
1. α. Οι ληξιπρόθεσμες ή μη οφειλές των Νομαρχιακών
Αυτοδιοικήσεων και των Επιχειρήσεών τους προς το Δημόσιο
μέχρι τη δημοσίευση του παρόντος, απαλλάσσονται
από πρόσθετους φόρους, πρόστιμα, προσαυξήσεις
εκπρόθεσμης καταβολής και κάθε μορφής επιβαρύνσεις,
εφόσον η Νομαρχιακή Αυτοδιοίκηση ή η Επιχείρηση
της Νομαρχιακής Αυτοδιοίκησης καταβάλει εφάπαξ τη
βασική οφειλή ως την τελευταία εργάσιμη ημέρα του
δέκατου μήνα από τη δημοσίευση του παρόντος.
Περιοδικές και εκκαθαριστικές δηλώσεις Φ.Π.Α., δηλώσεις
φορολογίας εισοδήματος και απόδοσης παρακρατούμενων
φόρων εισοδήματος, που αφορούν φορολογικές
και διαχειριστικές περιόδους για τις οποίες
η υποχρέωση υποβολής έληξε μέχρι τη δημοσίευση
του παρόντος νόμου, μπορούν να υποβληθούν έως την
τελευταία εργάσιμη μέρα του δέκατου μήνα από τη
δημοσίευση του νόμου αυτού, χωρίς κυρώσεις. Τυχόν
πρόσθετοι φόροι και πρόστιμα που έχουν καταβληθεί
για την αιτία αυτή δεν επιστρέφονται ούτε διαγράφονται.
β. Οι υποχρεώσεις των Νομαρχιακών Αυτοδιοικήσεων
και των επιχειρήσεών τους προς ασφαλιστικά
ταμεία από καθυστερούμενες ασφαλιστικές εισφορές
ως τη δημοσίευση του παρόντος, απαλλάσσονται
από προσαυξήσεις εκπρόθεσμης καταβολής και κάθε
μορφής επιβαρύνσεις, εφόσον η Νομαρχιακή Αυτοδιοίκηση
ή η Επιχείρηση της Νομαρχιακής Αυτοδιοίκησης
καταβάλει σε αυτά εφάπαξ το ποσό της βασικής
οφειλής της, εντός της προθεσμίας της προηγούμενης
περίπτωσης. Σε περίπτωση μη καταβολής κατά τα
ανωτέρω του ποσού των οφειλών των περιπτώσεων α΄
και β΄, καθίσταται απαιτητό το σύνολο κάθε οφειλής
μαζί με τις κάθε είδους προσαυξήσεις. Οι απαιτητές
ασφαλιστικές εισφορές από τη δημοσίευση του παρόντος
και εφεξής καταβάλλονται εντός των νόμιμων
προθεσμιών.
γ. Οι ληξιπρόθεσμες ή μη, μέχρι τη δημοσίευση του
παρόντος, οφειλές των Νομαρχιακών Αυτοδιοικήσεων
και των Επιχειρήσεών τους:
αα. προς τις Δ.Ε.Κ.Ο., Ν.Π.Δ.Δ., Δ.Ε.Η., Ο.Τ.Ε., Ο.Α.Ε.Δ.,
ββ. προς κρατικά και ιδιωτικά πιστωτικά ιδρύματα,
συμπεριλαμβανομένου του Ταμείου Παρακαταθηκών
και Δανείων,
γγ. προς τους ιδιώτες, φυσικά ή νομικά πρόσωπα, για
οφειλές που προέκυψαν από την εκτέλεση έργων, εργασιών,
προμηθειών, ανάθεση μελετών ή τη διενέργεια
απαλλοτριώσεων, σύμφωνα με τις κείμενες διατάξεις,
δδ. προς τους εργαζομένους, για οφειλές που προκύπτουν
από τελεσίδικες δικαστικές αποφάσεις ή από πρακτικά
συμβιβασμού με συμβολαιογραφικές πράξεις,
εε. από οποιαδήποτε αιτία, εφόσον έχουν επιδικασθεί
με τελεσίδικη δικαστική απόφαση,
καθώς και οι ληξιπρόθεσμες ή μη οφειλές και υποχρεώσεις
της περίπτωσης 1 της παρ. 1 του παρόντος άρθρου,
είναι δυνατόν να εξυπηρετηθούν με σύναψη δανείων,
κατά τα οριζόμενα στις διατάξεις του άρθρου
96 του π.δ. 30/1996 (ΦΕΚ 21 Α΄). Η απόφαση του Νομαρχιακού
ή Διοικητικού Συμβουλίου για τη δανειοδότηση
λαμβάνεται με την απόλυτη πλειοψηφία του συνόλου
των μελών τους και έως την τελευταία εργάσιμη ημέρα
του έκτου μήνα από τη δημοσίευση του παρόντος. Ως
πρώτος μήνας θεωρείται ο μήνας της δημοσίευσης του
παρόντος.
δ. Από τη ρύθμιση αυτή εξαιρούνται όλες οι περιπτώσεις
του άρθρου 4 του ν. 2672/1998 (ΦΕΚ 290 Α΄), όπως
αυτό ισχύει, οι δαπάνες των οποίων καλύπτονται με
επιχορηγήσεις από τον Κρατικό Προϋπολογισμό.
ε. Με απόφαση του Υπουργού Εσωτερικών, Δημόσιας
Διοίκησης και Αποκέντρωσης καθορίζονται η διαδικασία
και τα δικαιολογητικά, τα οποία απαιτούνται για την
εφαρμογή του άρθρου αυτού, καθώς και κάθε άλλη
αναγκαία λεπτομέρεια.
2. Στο τέλος της παρ. 2 του άρθρου 29 του ν. 3448/
2006 (ΦΕΚ 57 Α΄) προστίθενται τα ακόλουθα εδάφια:
«Η χρηματοδότηση από τα ανωτέρω έσοδα, των Αναπτυξιακών
Συνδέσμων, των Δημοτικών Επιχειρήσεων
Ύδρευσης και Αποχέτευσης, καθώς και των επιχειρήσεων
που λειτουργούν με τη μορφή Α.Ε. και στις οποίες
συμμετέχουν φορείς της τοπικής αυτοδιοίκησης με ποσοστό
τουλάχιστον 50%, γίνεται ύστερα από απόφαση
του Δημοτικού ή Κοινοτικού Συμβουλίου, το οποίο
καθορίζει και το κατανεμόμενο στα πιο πάνω νομικά
πρόσωπα αντίστοιχο ποσό. Η απόφαση αυτή εγκρίνεται
από τον Υπουργό Εσωτερικών, Δημόσιας Διοίκησης και
Αποκέντρωσης. Για την παροχή της έγκρισης εκτιμάται
εάν το εναπομένον από τα έσοδα αυτά ποσό υπέρ του
Δήμου ή της Κοινότητας επαρκεί για την αντιμετώπιση
των επενδυτικών δραστηριοτήτων τους, καθώς και για
την κάλυψη των γενικών λειτουργικών δαπανών τους.»
3. α. Η παρ. 4 του άρθρου 6 του ν. 1080/1980 (ΦΕΚ 246
Α΄), όπως ισχύει, αντικαθίσταται ως εξής:
«4. Ξενοδοχειακές επιχειρήσεις κάθε λειτουργικής
μορφής και κατηγορίας, που απαλλάσσονται από την
υποχρέωση υποβολής δήλωσης Φ.Π.Α., καταβάλλουν
το τέλος διαμονής παρεπιδημούντων στην ταμειακή
υπηρεσία του δικαιούχου Ο.Τ.Α. ή στην αρμόδια Δ.Ο.Υ,
που διεξάγεται η ταμειακή του υπηρεσία, κάθε ημερολογιακό
τρίμηνο και μέχρι την 20ή ημέρα του μήνα
που ακολουθεί το τρίμηνο. Οι ανωτέρω επιχειρήσεις
υποχρεούνται, συγχρόνως με την καταβολή του τέλους,
να υποβάλλουν στον οικείο Δήμο ή Κοινότητα
δήλωση καταβολής του αναλογούντος τέλους επί των
μισθωμάτων του αμέσως προηγούμενου ημερολογιακού
τριμήνου, στην οποία αναγράφεται το ονοματεπώνυμο
ή η επωνυμία του υπόχρεου, ο Αριθμός Φορολογικού
Μητρώου, ο Αριθμός Δελτίου Ταυτότητας, το είδος και
η τάξη της επιχείρησης, η διεύθυνσή της, το τρίμηνο
που αφορά η δήλωση, το συνολικό ποσό των μισθωμάτων
που υπόκειται στο τέλος και το οφειλόμενο τέλος.
Μαζί με την ανωτέρω δήλωση και προς έλεγχο της
ακρίβειάς της οι συγκεκριμένες επιχειρήσεις υποχρεούνται
να προσκομίζουν στον οικείο Ο.Τ.Α. αντίγραφο
των σχετικών καταχωρίσεων στο βιβλίο πελατών, που
προβλέπεται στις παραγράφους 1 και 2 του άρθρου 4
της υπ’ αριθμ. 8/1999 Αστυνομικής Διάταξης (ΦΕΚ 1957
Β΄), καθώς και αντίγραφο της ισχύουσας δήλωσης τιμών.
Η Δ.Ο.Υ υποχρεούται να αποδίδει στο δικαιούχο Δήμο ή
Κοινότητα το εισπραττόμενο ποσό εντός του πρώτου
δεκαημέρου του επόμενου από την είσπραξη μήνα.»
β. Το πρώτο εδάφιο της περ. β΄ της παρ. 2 του άρθρου
32 του ν. 1080/1980, όπως τροποποιήθηκε με την παρ.
8 του άρθρου 7 του ν. 2307/1995 (ΦΕΚ 113 Α΄), αντικαθίσταται
ως εξής:
«Προκειμένου για τους Δήμους και τις Κοινότητες της
τέως Διοικήσεως Πρωτευούσης, η επιτροπή συγκροτείται
με απόφαση του Υπουργού Εσωτερικών, Δημόσιας Διοίκησης
και Αποκέντρωσης και αποτελείται από: α) έναν (1)
μόνιμο υπάλληλο, κλάδου ΠΕ Διοικητικού του Υπουργείου
Εσωτερικών, Δημόσιας Διοίκησης και Αποκέντρωσης, ως
Πρόεδρο, β) έναν (1) μόνιμο ή με σχέση εργασίας ιδιωτικού
δικαίου αορίστου χρόνου υπάλληλο, αντίστοιχου
κλάδου ή ειδικότητας του Ο.Τ.Α. και γ) έναν (1) δημοτικό
ή κοινοτικό σύμβουλο, που ορίζεται με τον αναπληρωτή
του από το οικείο Δημοτικό ή Κοινοτικό Συμβούλιο.»
4. Οφειλές από κάθε είδους συμβάσεις μίσθωσης που
αποτελούν έσοδα των Ο.Τ.Α. πρώτου βαθμού και έχουν
καταστεί ληξιπρόθεσμες ως τη δημοσίευση του νόμου
αυτού, μπορεί να ρυθμισθούν και να εξοφληθούν, χωρίς
πρόστιμα και προσαυξήσεις εκπρόθεσμης καταβολής,
ύστερα από απόφαση του οικείου Δημοτικού ή Κοινοτικού
Συμβουλίου, που εκδίδεται εντός τεσσάρων (4) μηνών
από τη δημοσίευση του παρόντος. Με την απόφαση
μπορεί να ορισθεί η δυνατότητα εξόφλησης της οφειλής
σε δόσεις, με ανώτατο όριο τις είκοσι τέσσερις (24)
ισόποσες μηνιαίες δόσεις. Η ρύθμιση γίνεται ύστερα
από αίτηση που υποβάλλει ο οφειλέτης προς το Δήμο
ή την Κοινότητα, μέσα σε εξήντα (60) ημέρες από την
ημερομηνία έκδοσης της απόφασης του Δημοτικού ή
Κοινοτικού Συμβουλίου. Μαζί με την αίτηση, η οποία
συνοδεύεται από βεβαίωση του Ο.Τ.Α. για το ποσό της
οφειλής, καταβάλλεται και η πρώτη δόση, ενώ οι επόμενες
καταβάλλονται ως την τελευταία εργάσιμη ημέρα
των επόμενων μηνών. Αν δεν καταβληθούν δύο από τις
δόσεις, ο οφειλέτης χάνει το ευεργέτημα της ρύθμισης
αυτής. Ποσά που έχουν καταβληθεί για οφειλές από μισθώματα
πριν από την έναρξη ισχύος του νόμου αυτού
δεν επιστρέφονται.
5. α. Οι ληξιπρόθεσμες ή μη, ως τη δημοσίευση του
παρόντος νόμου, οφειλές των Δήμων, Κοινοτήτων, νομικών
προσώπων δημοσίου δικαίου και συνδέσμων αυτών
και των αμιγών δημοτικών και κοινοτικών επιχειρήσεων,
συμπεριλαμβανομένων των Δ.Ε.Υ.Α., προς το Ελληνικό
Δημόσιο απαλλάσσονται από πρόσθετους φόρους, πρόστιμα,
προσαυξήσεις εκπρόθεσμης καταβολής και κάθε
μορφής επιβαρύνσεις, εφόσον οι υπόχρεοι καταβάλουν
εφάπαξ τη βασική οφειλή ως την τελευταία εργάσιμη
ημέρα του δέκατου μήνα από τη δημοσίευση του παρόντος.
Περιοδικές και εκκαθαριστικές δηλώσεις Φ.Π.Α., δηλώσειςφορολογίαςεισοδήματοςκαιαπόδοσηςπαρακρατού−
μενων φόρων εισοδήματος, που αφορούν φορολογικές
και διαχειριστικές περιόδους για τις οποίες η υποχρέωση
υποβολής έληξε μέχρι τη δημοσίευση του παρόντος
νόμου, μπορούν να υποβληθούν έως την τελευταία
εργάσιμη ημέρα του δέκατου μήνα από τη δημοσίευση
του παρόντος, χωρίς κυρώσεις. Τυχόν πρόσθετοι φόροι
και πρόστιμα που έχουν καταβληθεί για την αιτία αυτή
δεν επιστρέφονται ούτε διαγράφονται.
Από την παρούσα ρύθμιση εξαιρούνται οι περιπτώσεις
που ρυθμίζονται με τις διατάξεις της περ. α΄ της παρ. 2
του άρθρου 18 του ν. 3320/2005, όπως ισχύουν.
β. Οι υποχρεώσεις των ανωτέρω φορέων προς το
Ι.Κ.Α., Τ.Υ.Δ.Κ.Υ. και Τ.Α.Δ.Κ.Υ. από καθυστερούμενες
ασφαλιστικές εισφορές ως τη δημοσίευση του παρόντος
απαλλάσσονται από προσαυξήσεις εκπρόθεσμης
καταβολής και κάθε μορφής επιβαρύνσεις, εφόσον οι
υπόχρεοι καταβάλουν στους ασφαλιστικούς φορείς
εφάπαξ το ποσό της βασικής οφειλής τους, μέσα
στην προθεσμία της προηγούμενης περίπτωσης. Σε
περίπτωση μη καταβολής του ποσού της παραπάνω
οφειλής καθίσταται απαιτητό το σύνολο της οφειλής
μετά των νομίμων προσαυξήσεων και επιβαρύνσεων. Οι
τρέχουσες απαιτητές ασφαλιστικές εισφορές, από τη
δημοσίευση του νόμου αυτού και μετά, καταβάλλονται
κανονικά μέσα στις νόμιμες προθεσμίες.
γ. Οι ανωτέρω οφειλές είναι δυνατόν να εξυπηρετηθούν
με σύναψη δανείων, κατά τα οριζόμενα στις διατάξεις
του άρθρου 176 του ν. 3463/2006 (ΦΕΚ 114 Α΄). Η
σχετική για τη δανειοδότηση απόφαση του Δημοτικού,
Κοινοτικού ή Διοικητικού Συμβουλίου λαμβάνεται με
την απόλυτη πλειοψηφία του συνόλου των μελών τους
και έως την τελευταία εργάσιμη ημέρα του έκτου μήνα
από τη δημοσίευση του παρόντος. Ως πρώτος μήνας
θεωρείται ο αντίστοιχος της δημοσίευσης.
6. Οι προθεσμίες της παρ. 6 του άρθρου 29 του ν. 3448/
2006 που έληξαν έως την 30.6.2006 παρατείνονται από
τη λήξη τους έως και έξι (6) μήνες από τη δημοσίευση
του παρόντος. Η προβλεπόμενη στο δ΄ εδάφιο της ως
άνω παραγράφου αίτηση δανειοδότησης στο Ταμείο
Παρακαταθηκών και Δανείων υποβάλλεται μέσα σε δύο
(2) μήνες από τη δημοσίευση αυτού του νόμου, η δε
έγκριση του σχετικού δανείου γίνεται εντός δύο (2) μηνών
από την υποβολή της αίτησης.
7. Ο λογαριασμός που τηρείται στο Ταμείο Παρακαταθηκών
και Δανείων υπό τον τίτλο «Πληρωμές Αποδοχών
Κοινοτικών Υπαλλήλων» καταργείται από την 1η Ιανουαρίου 2007.
Το υφιστάμενο στις 31.12.2006 χρεωστικό
υπόλοιπο του εν λόγω λογαριασμού κεφαλαιοποιείται.
Το ανωτέρω χρεωστικό υπόλοιπο, καθώς και το εναπομείναν
χρέος από την κεφαλαιοποίηση της παρ. 12 του
άρθρου 17 του ν. 2744/1999 (ΦΕΚ 222 Α΄), καλύπτεται
από αποδοτέα έσοδα του άρθρου 25 του ν. 1828/1989
(ΦΕΚ 2 Α΄) παρελθόντων οικονομικών ετών. Το ακριβές
ύψος του ποσού, ο τρόπος καταβολής του, καθώς και
κάθε άλλη αναγκαία λεπτομέρεια ρυθμίζονται με κοινή
απόφαση των Υπουργών Εσωτερικών, Δημόσιας, Διοίκησης
και Αποκέντρωσης και Οικονομίας και Οικονομικών,
ύστερα από πρόταση του Ταμείου Παρακαταθηκών και
Δανείων. Η προβλεπόμενη παρακράτηση στο σημείο
β΄ της παρ.12 του άρθρου 17 του ν. 2744/1999 παύει να
διενεργείται από την 1η Ιανουαρίου 2007.
8. Οι Ο.Τ.Α. πρώτου και δεύτερου βαθμού, προκειμένου
να καλύπτουν επιτακτικές ανάγκες λειτουργίαςτους,
δύνανται να χορηγούν συσκευές κινητής τηλεφωνίας σε
προϊσταμένους οργανικών μονάδων τους, προςχρήση
από τις οικείες υπηρεσίες. Ως ανώτατος αριθμός συνδέσεων
κινητής τηλεφωνίας που μπορεί να χορηγεί
καθένας Ο.Τ.Α., καθορίζεται:
α) Για τις Νομαρχιακές Αυτοδιοικήσεις, έως τρεις συνδέσεις.
Κατ’ εξαίρεση, για τη Νομαρχιακή Αυτοδιοίκηση
θεσσαλονίκης και το Νομαρχιακό Διαμέρισμα Πειραιά
έως τέσσερις συνδέσεις, ενώ για το Νομαρχιακό Διαμέρισμα
Αθηνών, έως πέντε συνδέσεις.
β) Για τους Δήμους με πληθυσμό έως 5.000 κατοίκους
και τις Κοινότητες, μία σύνδεση.
γ) Για τους Δήμους με πληθυσμό από 5.001 έως 20.000
κατοίκους, έως δύο συνδέσεις.
δ) Για τους Δήμους με πληθυσμό άνω των 20.000 κατοίκων,
έως τρεις συνδέσεις.
Το ανώτατο επιτρεπτό χρηματικό όριο μηνιαίας δαπάνης,
εντός του οποίου μπορεί να κάνει χρήση υπηρεσιών
κινητής τηλεφωνίας το προσωπικό των οργανισμών τοπικής
αυτοδιοίκησης πρώτου και δεύτερου βαθμού, για
την κάλυψη υπηρεσιακών τους αναγκών, καθορίζεται
ως ακολούθως:
α) Για τις Νομαρχιακές Αυτοδιοικήσεις, το ανώτατο
όριο δαπάνης ανά τηλεφωνική σύνδεση ισούται με αυτό
του Αντινομάρχη, όπως προσδιορίζεται κάθε φορά από
την κοινή απόφαση των Υπουργών Εσωτερικών, Δημόσιας
Διοίκησης και Αποκέντρωσης και Οικονομίας και
Οικονομικών, η οποία εκδίδεται κατ’ εξουσιοδότηση των
διατάξεων της περ. γ΄ της παρ. 3 του άρθρου 35 του
ν. 3274/2004 (ΦΕΚ 195 Α΄), όπως αυτές συμπληρώθηκαν
από τις όμοιες της παρ. 3 του άρθρου 2 του ν. 3345/2005
και ισχύουν.
β) Για τους Δήμους και τις Κοινότητες, το ανώτατο
όριο δαπάνης ανά τηλεφωνική σύνδεση ισούται με αυτό
του Αντιδημάρχου, όπως προσδιορίζεται κάθε φορά από
την ίδια απόφαση.
Η σχετική δαπάνη βαρύνει τις πιστώσεις του προϋπολογισμού
του οικείου Ο.Τ.Α. Με απόφαση του Νομάρχη,
του Δημάρχου ή του Προέδρου της Κοινότητας, κατά
περίπτωση, καθορίζεται απαραίτητα ο συγκεκριμένος
προϊστάμενος οργανικής μονάδας, στον οποίο χορηγείται
κάθε φορά η συσκευή κινητής τηλεφωνίας, καθώς
και το ανώτατο όριο δαπάνης που μπορεί να πραγματοποιείται
για κάθε σύνδεση, τηρουμένων των οριζομένων
στο τρίτο εδάφιο της παρούσας παραγράφου.
9. Οι τρεις ειδικοί λογαριασμοί της παρ. 1 του άρθρου3
του ν. 2672/1998, όπως αυτή αντικαταστάθηκε
με τηνπαρ. 2 του άρθρου 1 του ν. 3345/2005 και ισχύει,
οι οποίοι τηρούνται στο Ταμείο Παρακαταθηκών και
Δανείων,ενοποιούνται σε έναν ειδικό λογαριασμό με
τίτλο «Κεντρικοί Αυτοτελείς Πόροι των Νομαρχιακών
Αυτοδιοικήσεων».

Άρθρο 18
Ρύθμιση θεμάτων χορήγησης
της Ελληνικής Ιθαγένειας
Τα αιτήματα για απονομή της Ελληνικής Ιθαγένειας
από γέννηση, τα οποία έχουν υποβληθεί μέχρι 31.5.2006
ενώπιον των Υπηρεσιών των Περιφερειών και των Νομαρχιακών
Αυτοδιοικήσεων της Χώρας από άτομα προερχόμενα
από χώρες της τέως Ένωσης Σοβιετικών Σοσιαλιστικών
Δημοκρατιών παραπέμπονται αυτοδικαίως,
από τις Υπηρεσίες των Περιφερειών και Νομαρχιακών
Αυτοδιοικήσεων στις αρμόδιες Ειδικές Επιτροπές του
ν. 2790/2000 (ΦΕΚ 24 Α΄), όπως ισχύει, προκειμένου να
εξετασθούν σύμφωνα με την προβλεπόμενη από τον
ανωτέρω νόμο διαδικασία. Οι χορηγηθείσες στα άτομα
της κατηγορίας αυτής βεβαιώσεις του άρθρου 24 του ν.
3013/2002 (ΦΕΚ 102 Α΄) επέχουν θέση των αντιστοίχων
του άρθρου 76 παρ. 6 του ν. 2910/2001 (ΦΕΚ 91 Α΄).

Άρθρο 19
Χρηματοδότηση εταίρων για δράσεις
μεταναστευτικής πολιτικής
1. Το Υπουργείο Εσωτερικών, Δημόσιας Διοίκησης και
Αποκέντρωσης όταν, στο πλαίσιο σχετικών συμβάσεων
με την Ευρωπαϊκή Ένωση, συμμετέχει σε συγχρηματοδοτούμενα
προγράμματα με εταίρους Υπουργεία,
Ν.Π.Δ.Δ., Ν.Π.Ι.Δ., την Ε.Ε.Τ.Α.Α. Α.Ε., το Διεθνή Οργανισμό
Μετανάστευσης (αποστολή Αλβανίας) και λοιπούς Οργανισμούς,
μπορεί να μεταφέρει πιστώσεις ή να επιχορηγεί
τους ανωτέρω εταίρους, από τον προϋπολογισμό εξόδων
του, για την εφαρμογή δράσεων της μεταναστευτικής
πολιτικής. Ειδικότερα, η επιχορήγηση θα καταβάλλεται
στους προαναφερόμενους εταίρους τόσο για την
αντιμετώπιση των δαπανών που προέρχονται από την
εφαρμογή σχετικών δράσεων μεταναστευτικής πολιτικής,
όσο και σε εκτέλεση των υποχρεώσεων που έχει
αναλάβει το Υπουργείο με το Μνημόνιο του Διεθνούς
Οργανισμού Μετανάστευσης (αποστολή Αλβανίας).
2. Η μεταφορά ή επιχορήγηση προέρχεται από πιστώσεις
που εγγράφονται στον προϋπολογισμό του Υπουργείου
από μεταφορά από το συσταθέντα για το σκοπό
αυτόν Ειδικό Λογαριασμό, συμπεριλαμβανομένων, ιδίως,
χρηματοδοτήσεων από την Ευρωπαϊκή Επιτροπή και το
Συμβούλιο της Ευρώπης. Η εκκαθάριση και καταβολή των
κάθε είδους αμοιβών στους υπαλλήλους των εταίρων
που είναι αρμόδιοι για την εφαρμογή των δράσεων της
προηγούμενης παραγράφου γίνεται από την Ε.Ε.Τ.Α.Α.
Α.Ε., στην επιχορήγηση της οποίας εντάσσονται και τα
ανωτέρω κονδύλια. Η διάθεση της επιχορήγησης από
οποιονδήποτε εταίρο για σκοπό διαφορετικό από εκείνο
για τον οποίο δόθηκε δεν είναι επιτρεπτή.
3. Με απόφαση των Υπουργών Εσωτερικών, Δημόσιας
Διοίκησης και Αποκέντρωσης και Οικονομίας και
Οικονομικών καθορίζεται το ϋψος της επιχορήγησης,
ο σκοπός της, όπως, επίσης, και ο τρόπος καταβολής
των δαπανών.

Άρθρο 20
Επιβολή προστίμου για εκλογική παράβαση
από τρίτον
Η παρ. 2 του άρθρου 20 του ν. 3202/2003 (ΦΕΚ 284 Α΄)
αντικαθίσταται από τότε που ίσχυσε ως ακολούθως:
«2. Στον ιδιοκτήτη του εντύπου που παραβίασε την
απαγόρευση της περίπτωσης γ΄ του άρθρου 8, καθώς
και της περίπτωσης ε΄ της παρ. 3 του άρθρου 15 επιβάλλεται,
με κοινή απόφαση των Υπουργών Εσωτερικών,
Δημόσιας Διοίκησης και Αποκέντρωσης και του
αρμόδιου Υπουργού Επικρατείας, ύστερα από πρόταση
της Επιτροπής Ελέγχου του άρθρου 15, πρόστιμο ύψους
όχι κατώτερο των εκατό χιλιάδων (100.000) ευρώ ούτε
ανώτερο των εκατόν πενήντα χιλιάδων (150.000) ευρώ,
το οποίο εισπράττεται σύμφωνα με τις διατάξεις του
Κώδικα Είσπραξης Δημοσίων Εσόδων (Κ.Ε.Δ.Ε.). Κάθε
παράβαση είναι αυτοτελής και επισύρει την αυτοτελή,
αντίστοιχα, επιβολή του ανωτέρω προστίμου.»

Άρθρο 21
Θέματα Εθνικού Συμβουλίου Ραδιοτηλεόρασης
Μετά το πρώτο εδάφιο της παρ. 2 του άρθρου 4 του
ν. 2863/2000 (ΦΕΚ 262 Α΄) προστίθεται εδάφιο ως ακολούθως:
«Το Ε.Σ.Ρ. μπορεί να απευθύνει προς τους ραδιοφωνικούς
και τηλεοπτικούς σταθμούς οδηγίες, συστάσεις και
υποδείξεις σχετικά με την αντικειμενική και με ίσους
όρους εμφάνιση των συνδυασμών στους ραδιοτηλεοπτικούς
σταθμούς κατά την περίοδο των δημοτικών και
νομαρχιακών εκλογών.
Η μη εφαρμογή των εν λόγω οδηγιών, συστάσεων και
υποδείξεων από τους ραδιοφωνικούς και τηλεοπτικούς
σταθμούς επισύρει τις διοικητικές κυρώσεις που προβλέπονται
στο εδάφιο ε΄ της παρ. 1 του άρθρου αυτού.»

Άρθρο 22
Εμπράγματες δικαιοπραξίες που αφορούν ακίνητα τα
οποία εμπίπτουν στην αρμοδιότητα λειτουργούντων
μεταβατικών κτηματολογικών γραφείων και οι οποίες
συντάχθηκαν στο διάστημα μεταξύ 2.8.2006 και 10.9.2006
χωρίς την επισύναψη σε αυτές κυρωμένου αποσπάσματος
κτηματολογικού διαγράμματος, όπως προβλέπεται
στην παρ. 5 του άρθρου 14 του ν. 2664/1998, η οποία
προστέθηκε με το άρθρο 2 παρ. 9 του ν. 3481/2006 (ΦΕΚ
162 Α΄), είναι κατά τούτο έγκυρες και παράγουν όλες
τις έννομες συνέπειές τους.

Άρθρο 23
1. Το τελευταίο εδάφιο της παρ. 5 του άρθρου 73 τουν.
3386/2005 (ΦΕΚ 212 Α΄) αντικαθίσταται ως εξής:
«Εξαιρούνται από την επιβολή προστίμων οι ανήλικοι,
όσοι έχουν την ιδιότητα του ομογενούς και όσοι
παραβιάζουν το νόμιμο χρόνο παραμονής τους στην
Ελληνική Επικράτεια για λόγους ανωτέρας βίας, εφόσον
αναχωρήσουν εντός τριάντα (30) ημερών από την
εξάλειψη του γεγονότος. Για τη συνδρομή του λόγου
εξαίρεσης σε κάθε περίπτωση αποφαίνεται η αστυνομική
αρχή που πραγματοποιεί τον έλεγχο αναχώρησης
του αλλοδαπού.»
2. Το προβλεπόμενο από τις διατάξεις της παρ. 5
του άρθρου 73 του ν. 3386/2005 πρόστιμο δεν επιβάλλεται
στους υπηκόους Λιβάνου που παραβίασαν τη
διάρκεια της νόμιμης διαμονής τους στη Χώρα μας
κατά το χρονικό διάστημα από 12.7.2006 έως 14.8.2006,
εφόσον η αναχώρησή τους πραγματοποιηθεί μέχρι
την 14.9.2006. Τυχόν επιβληθέντα πρόστιμα βάσει των
προαναφερόμενων διατάξεων κατά το διάστημα από
12.7.2006 έως 14.8.2006 σε βάρος υπηκόων Λιβάνου δεν
αναζητούνται. Η διάταξη της παρούσας παραγράφου
ισχύει από 12.7.2006.

Άρθρο 24
1. Οι παράγραφοι 1 και 2 του άρθρου 1 του ν. 3320/2005
(ΦΕΚ 48 Α΄) εφαρμόζονται και για την Ε.Ρ.Τ. Α.Ε.
2. Η μισθολογική και βαθμολογική κατάταξη, καθώς και
η ένταξη σε κλάδους και ειδικότητες του προσωπικού
της Ε.Ρ.Τ. Α.Ε. στις θέσεις των παραγράφων 1 και 2 του
άρθρου 1 του ν. 3320/2005 γίνεται κατά τις διατάξεις
του Γενικού Κανονισμού Προσωπικού της.

Άρθρο 25
Το προτελευταίο εδάφιο της παρ. 3 του άρθρου 51
του ν. 3463/2006 (ΦΕΚ 114 Α΄) αντικαθίσταται ως ακολούθως:
«Στα 9μελή συμβούλια 6 και 3».

Άρθρο 26
Η περίπτωση β΄ της παρ. 1 του άρθρου 35 του ν.
3463/2006 «Κώδικας Δήμων και Κοινοτήτων» αντικαθίσταται
από την έναρξη ισχύος του ν. 3463/2006 ως
εξής: «Για τις γυναίκες μπορεί να χρησιμοποιηθεί, ως
πρώτο επώνυμο είτε το πατρικό είτε του συζύγου, ανεξαρτήτως
με ποιο επώνυμο είναι εγγεγραμμένες στην
οικογενειακή τους μερίδα.»
Τα σημεία β1 και β2 της παραγράφου 1 του ως άνω
άρθρου καταργούνται.

Άρθρο 27
Καταργούμενες διατάξεις
Από την έναρξη ισχύος αυτού του νόμου καταργείται
κάθε γενική ή ειδική διάταξη, που αντίκειται στις διατάξεις
του παρόντος ή ρυθμίζει διαφορετικά τα θέματα
που αποτελούν αντικείμενο αυτού.

Άρθρο 28
Έναρξη ισχύος
Η ισχύς του νόμου αυτού αρχίζει από τη δημοσίευσή
του στην Εφημερίδα της Κυβερνήσεως, εκτός αν από
τις διατάξεις του ορίζεται διαφορετικά.
Παραγγέλλομε τη δημοσίευση του παρόντος στην Εφημερίδα της Κυβερνήσεως και την εκτέλεσή του
ως νόμου του Κράτους.
Αθήνα, 2 Οκτωβρίου 2006

