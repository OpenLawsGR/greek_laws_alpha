 Νόμος 3831 (ΦΕΚ 34/Τεύχος Α'/2010) 
			
  Κύρωση και τροποποίηση της από 2.11.2009 Πράξης Νομοθετικού
Περιεχομένου «Αναπροσαρμογή των τελών
κυκλοφορίας οχημάτων και κατάργηση του μέτρου
απόσυρσης οχημάτων καθώς και διατάξεων της από
16.9.2009 Πράξης Νομοθετικού Περιεχομένου «Μέτρα
για την Αντιμετώπιση της Ατμοσφαιρικής Ρύπανσης
(ΦΕΚ 181 Α΄)», όπως αυτή διορθώθηκε με τη «Διόρθωση
Σφαλμάτων», που δημοσιεύτηκε στο ΦΕΚ 222 Α΄.

  
Άρθρο 1
Κατάταξη οχημάτων σε κλάσεις
Για την αντιμετώπιση της ατμοσφαιρικής ρύπανσης
από την οδική κυκλοφορία αναπροσαρμόζονται τα τέλη
κυκλοφορίας των οχημάτων με βάση την κατάταξή τους
σε τέσσερις κλάσεις (Α έως Δ), σύμφωνα με τον Πίνακα
1 που ακολουθεί:
Πίνακας 1. Κατάταξη οχημάτων σε κλάσεις με βάση
την περιβαλλοντική επιβάρυνση του κινητήρα τους.
Κλάσεις
Οχημάτων
Περιβαλλοντική επιβάρυνση
κινητήρα οχημάτων
Κλάση Α Οχήματα με χαμηλές
ή μηδενικές εκπομπές
(ημερομηνία πρώτης)
κυκλοφορίας από
1.1.2005)
(EURO 4,5 και
μεταγενέστερης
οδηγίας
Κλάση Β Οχήματα με
μέτριες εκπομπές
(ημερομηνία πρώτης
κυκλοφορίας από
1.1.2000)
(EURO 3)
Κλάση Γ Οχήματα με
υψηλές εκπομπές
(ημερομηνία πρώτης
κυκλοφορίας από
1.1.1996)
(EURO 2)
Κλάση Δ Οχήματα με πολύ
υψηλές εκπομπές
(ημερομηνία πρώτης
κυκλοφορίας πριν
από 1.1.1996)
(ΕURO 1,0 και συμβατικά)

  
Άρθρο 2
Τέλη κυκλοφορίας
1. Τα τέλη κυκλοφορίας, που προβλέπονται από τους
νόμους 2873/2000 (ΦΕΚ 285 Α΄), 2948/2001 (ΦΕΚ 242 Α΄),
3697/2008 (ΦΕΚ 194 Α΄) και την υπ’ αρ. 1080827/407/Τ. &
ΕΦ./22.08.2007 απόφαση του Υφυπουργού Οικονομίας
και Οικονομικών (ΦΕΚ 1788 Β΄) αναπροσαρμόζονται και
υπολογίζονται εφεξής σε συνάρτηση του κυβισμού και
της περιβαλλοντικής επιβάρυνσης του κινητήρα των
οχημάτων, σύμφωνα με τον Πίνακα 2 για τα επιβατικά
αυτοκίνητα οχήματα ιδιωτικής χρήσης και τον Πίνακα 3
για τα ελαφρά και βαρέα φορτηγά οχήματα, δημόσιας
ή ιδιωτικής χρήσης, οι οποίοι παρατίθενται στις παραγράφους
2 και 5, αντίστοιχα.
2. Τα τέλη κυκλοφορίας για τα επιβατικά αυτοκίνητα
ιδιωτικής χρήσης αναπροσαρμόζονται σύμφωνα με τον
ακόλουθο Πίνακα:
Πίνακας 2. Τέλη Κυκλοφορίας για επιβατικά αυτοκίνητα
ιδιωτικής χρήσης.
Κυβισμός
Τέλη
<301 301785 7861357 13581928 19292357 >2357
Α 0 28 94 184 428 562
Β 35 63 137 252 521 680
Γ 51 79 162 302 596 780
Δ 68 96 187 352 671 880
3. Κατά παρέκκλιση της παραγράφου 2 για επιβατικά
αυτοκίνητα ιδιωτικής χρήσης της κλάσης Α και
Β, κυβισμού κάτω των 1.929 κ.ε., που υπάγονται στις
κατηγορίες των υβριδικών, ηλεκτρικών και υδρογόνου,
δεν επιβάλλονται τέλη κυκλοφορίας.
Για επιβατηγά αυτοκίνητα ιδιωτικής χρήσης των ίδιων
κατηγοριών (υβριδικά, ηλεκτρικά, υδρογόνου), κυβισμού
1.929 κ.ε. και άνω, επιβάλλονται εφεξής τέλη κυκλοφορίας
τα οποία ανέρχονται στο ήμισυ των τελών κυκλοφορίας
για αυτοκίνητα της αντίστοιχης κλάσης του
Πίνακα 2.
4. Για επιβατικά οχήματα δημόσιας χρήσης (ταξί) και
λεωφορεία δημόσιας και ιδιωτικής χρήσης επιβάλλονται
τα τέλη κυκλοφορίας τα οποία προβλέπονταν από τις
διατάξεις που ίσχυαν πριν από την έναρξη ισχύος της
από 16.9.2009 Πράξης Νομοθετικού Περιεχομένου «Μέτρα
για την αντιμετώπιση της ατμοσφαιρικής ρύπανσης»
(ΦΕΚ 181 Α΄).
5. Για ελαφρά φορτηγά οχήματα μικτού βάρους μέχρι
και 3,5 τόνους (pick  up vans), καθώς και για τα βαρέα
φορτηγά οχήματα μικτού βάρους άνω των 3,5 τόνων,
δημόσιας ή ιδιωτικής χρήσης, τα τέλη κυκλοφορίας τα
οποία προβλέπονταν από τις διατάξεις που ίσχυαν πριν
από την έναρξη ισχύος της από 16.9.2009 Πράξης Νομοθετικού
Περιεχομένου αναπροσαρμόζονται (αυξάνονται
ή μειώνονται), ανάλογα με την κλάση τους, σύμφωνα με
τον ακόλουθο Πίνακα:
Πίνακας 3
Κλάσεις Οχημάτων
Ποσοστό μείωσης ή αύξησης
των τελών
Κλάση Α  30%
Κλάση Β +10%
Κλάση Γ +15%
Κλάση Δ +20%
6. Η προμήθεια του σήματος των τελών κυκλοφορίας
πραγματοποιείται σύμφωνα με την αναφερόμενη στην
παράγραφο 1 νομοθεσία από πιστοποιημένα σημεία
συναλλαγής (π.χ. τράπεζες) και με απαραίτητη προϋπόθεση,
για τα τέλη κυκλοφορίας έτους 2011 και εφεξής,
την προσκόμιση της κάρτας ελέγχου καυσαερίων του
οχήματος.
7. Ο τρόπος υπολογισμού των τελών κυκλοφορίας
σύμφωνα με το παρόν άρθρο εφαρμόζεται στα επιβατικά
αυτοκίνητα ιδιωτικής χρήσης για τα τέλη κυκλοφορίας
του έτους 2010 και των επομένων και στα φορτηγά
οχήματα, δημόσιας ή ιδιωτικής χρήσης, για τα τέλη
κυκλοφορίας του έτους 2011 και των επομένων.
8. Η επιπλέον διαφορά μεταξύ των τελών κυκλοφορίας
που επιβάλλονται από την εφαρμογή των διατάξεων
της Πράξης αυτής και των προβλεπόμενων από
τις διατάξεις που ίσχυαν πριν από την έναρξη ισχύος
της α¬πό 16.9.2009 Πράξης Νομοθετικού Περιεχομένου
πε¬ριέρχεται καθ’ ολοκληρίαν στο Δημόσιο.

  
Άρθρο 3
Καταργητικές  Μεταβατικές διατάξεις
1. Το μέτρο της απόσυρσης οχημάτων που προβλέπεται
στο άρθρο 3 της από 16.9.2009 Πράξης Νομοθετικού
Περιεχομένου καταργείται.
2. Τα οικονομικά κίνητρα για την απόσυρση οχημάτων
που προβλέπονται στο άρθρο 3 της πιο πάνω Πράξης
καταβάλλονται εφόσον η διαδικασία απόσυρσης άρχισε
πριν από την ημερομηνία δημοσίευσης της Πράξης
αυτής στην Εφημερίδα της Κυβερνήσεως. Ως χρόνος
έναρξης της διαδικασίας απόσυρσης θεωρείται η ημερομηνία
της βεβαίωσης παραλαβής του προς απόσυρση
οχήματος, η οποία εκδίδεται από την εγκατάσταση
επεξεργασίας ή το σημείο συλλογής Οχημάτων Τέλους
Κύκλου Ζωής (ΟΤΚΖ). Για την καταβολή του οικονομικού
κινήτρου εφαρμόζονται οι διατάξεις του άρθρου 3 της
ίδιας Πράξης Νομοθετικού Περιεχομένου και των κοινών
υπουργικών αποφάσεων που έχουν εκδοθεί κατ’ εξουσιοδότηση
της παραγράφου 2 του ίδιου άρθρου.
3. Οι δικαιούχοι οικονομικού κινήτρου αγοράς οχήματος,
σύμφωνα με όσα ορίζονται στην προηγούμενη
παράγραφο, μπορούν να επιλέξουν αντί των προβλεπόμένων
ποσών του Πίνακα 4 της από 16.9.2009 Πράξης
Νομοθετικού Περιεχομένου τη χορήγηση δύο ετήσιων
καρτών απεριόριστων διαδρομών στα αστικά Μέσα
Μαζικής Μεταφοράς και χρηματικό ποσό πεντακοσίων
(500) ευρώ.
4. Καταργούνται τα άρθρα 1, 2 και 4 της από 16.9.2009
Πράξης Νομοθετικού Περιεχομένου. Το άρθρο 3 της
ίδιας Πράξης ισχύει έως την περαίωση των εκκρεμών
υποθέσεων για την απόσυρση οχημάτων.

  
Άρθρο 4
Εξουσιοδοτήσεις
1. Με κοινή απόφαση των Υπουργών Οικονομικών, Περιβάλλοντος,
Ενέργειας και Κλιματικής Αλλαγής και
Υποδομών, Μεταφορών και Δικτύων μπορεί να διαφοροποιούνται
τα κριτήρια κατάταξης επιβατικών αυτοκινήτων
ιδιωτικής χρήσης με βάση την περιβαλλοντική
επιβάρυνση του κινητήρα, η οποία σύμφωνα με τον Πίνακα
1 της Πράξης αυτής γίνεται για τα τέλη κυκλοφορίας
του έτους 2010 με βάση το έτος πρώτης κυκλοφορίας
τους στην Ελλάδα.
2. Με όμοια απόφαση καθορίζεται η ειδικότερη διαδικασία
και κάθε άλλη λεπτομέρεια για την εφαρμογή
του άρθρου 2 της Πράξης αυτής.
3. Με όμοια απόφαση καθορίζονται οι λεπτομέρειες
και η διαδικασία χορήγησης των καρτών απεριόριστων
διαδρομών σύμφωνα με το άρθρο 3 της Πράξης αυτής.

  
Άρθρο 5
Έναρξη ισχύος
Η ισχύς της Πράξης αυτής αρχίζει από τη δημοσίευσή
της στην Εφημερίδα της Κυβερνήσεως.

