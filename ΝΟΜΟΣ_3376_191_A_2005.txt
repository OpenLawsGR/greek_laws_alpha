 Νόμος 3376 (ΦΕΚ 191/Τεύχος Α'/2005) 
			
  Ιδρυση Σχολείου Ευρωπαϊκής Παιδείας.

  
Άρθρο 1
1. Ιδρύεται, από το σχολικό έτος 2005-2006, στο Ηράκλειο
Κρήτης σχολείο γενικής εκπαίδευσης με τίτλο «Σχολείο
Ευρωπαϊκής Παιδείας (Σ.Ε.Π.)», για την παροχή προσχολικής
αγωγής, πρωτοβάθμιας και δευτεροβάθμιας εκπαίδευσης,
στα τέκνα των υπαλλήλων του Ευρωπαϊκού
Οργανισμού για την Ασφάλεια Δικτύων και Πληροφοριών.
2. Το Σ.Ε.Π. ανήκει στο Ελληνικό Δημόσιο και υπάγεται
στην αρμοδιότητα του Περιφερειακού Διευθυντή της Περιφερειακής
Διεύθυνσης Πρωτοβάθμιας και Δευτεροβάθμιας
Εκπαίδευσης Κρήτης. Η δαπάνη λειτουργίας του
βαρύνει εξ ολοκλήρου τον Κρατικό Προϋπολογισμό.
3. Η λειτουργία του Σ.Ε.Π. διέπεται από τις διατάξεις αυτού
του νόμου, των κανονιστικών πράξεων που εκδίδονται
κατ' εξουσιοδότηση αυτού και κατά τα λοιπά από τις κείμενες
περί γενικής εκπαίδευσης διατάξεις.
4. Στο Σ.Ε.Π. λειτουργούν: α) κύκλος προσχολικής αγωγής,
β) κύκλος σπουδών πρωτοβάθμιας εκπαίδευσης με
πέντε τάξεις συνολικής διάρκειας πέντε σχολικών ετών
και γ) κύκλος σπουδών δευτεροβάθμιας εκπαίδευσης με
επτά τάξεις συνολικής διάρκειας επτά σχολικών ετών.
5. Οι πέντε τάξεις πρωτοβάθμιας εκπαίδευσης και η
πρώτη τάξη δευτεροβάθμιας εκπαίδευσης του Σ.Ε.Π. είναι
αντίστοιχες με τις έξι τάξεις πρωτοβάθμιας εκπαίδευσης
των ελληνικών σχολείων. Η δεύτερη, τρίτη και τέταρτη
τάξη δευτεροβάθμιας εκπαίδευσης είναι αντίστοιχες
με τις τρεις τάξεις του ελληνικού γυμνασίου και οι λοιπές
τρεις τάξεις δευτεροβάθμιας εκπαίδευσης του Σ.Ε.Π. είναι
αντίστοιχες με τις τρεις τάξεις του ελληνικού λυκείου.
6. Κατά την πρώτη εφαρμογή του νόμου αυτού στο
Σ.Ε.Π. λειτουργούν ο κύκλος προσχολικής αγωγής και μέχρι
τέσσερις πρώτες τάξεις του κύκλου της πρωτοβάθμιας
εκπαίδευσης, ανάλογα με τον αριθμό των μαθητών.
Με απόφαση του Υπουργού Εθνικής Παιδείας και Θρησκευμάτων,
που εκδίδεται βάσει του άρθρου 7 παρ. 5,
επεκτείνεται σταδιακά η λειτουργία του Σ.Ε.Π. αναλόγως
των αναγκών και στις λοιπές τάξεις.

  
Άρθρο 2
1. Στο Σ.Ε.Π. εγγράφονται τα τέκνα των υπαλλήλων του
Ευρωπαϊκού Οργανισμού για την Ασφάλεια Δικτύων και
Πληροφοριών ή άλλων υπηρεσιών της Ευρωπαϊκής Ένωσης.
Μπορούν ακόμη να εγγράφονται κατά προτεραιότητα:
α) τέκνα υπαλλήλων των Διεθνών Οργανισμών και των
διπλωματικώναποστολώνπουεδρεύουνστοΗράκλειοτης
Κρήτης και β) τέκνα των οποίων ο ένας τουλάχιστον από
τους γονείς τους είναι πολίτης χώρας - μέλους της Ε.Ε.
2. Αν ο αριθμός των αιτήσεων εγγραφής μαθητών των
περιπτώσεων α´ και β´ της προηγούμενης παραγράφου
υπερβαίνει τον αριθμό των υπολειπόμενων κενών θέσεων,
η επιλογή των μαθητών που θα εγγραφούν γίνεται με
βάση κριτήρια που καθορίζονται με την υπουργική απόφαση
που εκδίδεται βάσει του άρθρου 7 παρ. 3.
3. Η ηλικία και οι προϋποθέσεις εγγραφής και μετεγγραφής
μαθητών στο Σ.Ε.Π. διέπονται από την ελληνική
νομοθεσία για τη γενική εκπαίδευση.

  
Άρθρο 3
1. Στον κύκλο προσχολικής αγωγής και σε κάθε τάξη
των κύκλων σπουδών πρωτοβάθμιας και δευτεροβάθμιας
εκπαίδευσης λειτουργούν επί μέρους γλωσσικά τμήματα.
Τα γλωσσικά τμήματα κατά την πρώτη εφαρμογή του παρόντος
είναι δύο, ένα αγγλόφωνο και ένα ελληνόφωνο.
Με υπουργική απόφαση, που εκδίδεται βάσει του άρθρου
7 παρ. 5, μπορεί να ιδρύονται και άλλα γλωσσικά
τμήματα αναλόγως των αναγκών.
2. Αναλόγως των αναγκών, σε κάθε γλωσσικό τμήμα διδάσκεται
πρόσθετα και η μητρική γλώσσα των μαθητών. Η
διδασκαλία της μητρικής γλώσσας, σε εξαιρετικές δε περιπτώσειςκαιηδιδασκαλίαάλλωνμαθημάτων,μπορείναπαρέχεται
με το σύστημα της τηλεδιδασκαλίας από συγκεκριμένοσχολείο,πουανήκειστοσύστηματωνΕυρωπαϊκών
Σχολείων και με το οποίο το Σ.Ε.Π. διατηρεί συνεργασία.
3. Το πρόγραμμα σπουδών, το ωράριο και το αναλυτικό
ωρολόγιο πρόγραμμα διδασκαλίας των μαθημάτων, καθώς
και η οργάνωση της διδασκαλίας, η επάρκεια της φοίτησης,οτρόποςαξιολόγησηςτωνμαθητών,τασχετικάμε
την προαγωγή και αποφοίτηση των μαθητών θέματα, καθώς
και τα πιστοποιητικά και οι τίτλοι σπουδών που χορηγεί
το Σ.Ε.Π. ρυθμίζονται με υπουργική απόφαση που εκδίδεται
κατά τις διατάξεις του άρθρου 7 παρ. 2, με βάση
τον κανονισμό λειτουργίας, τα αναλυτικά προγράμματα
και το ειδικότερο περιεχόμενο σπουδών που εφαρμόζεται
στα Ευρωπαϊκά Σχολεία.
4. Με απόφαση του Υπουργού Εθνικής Παιδείας και
Θρησκευμάτων καθορίζονται η έναρξη και λήξη του σχολικού
έτους, οι διακοπές και αργίες.

  
Άρθρο 4
1. ΌργαναδιοίκησηςτουΣ.Ε.Π.είναιοΔιευθυντής,οιδύο
Υποδιευθυντές πρωτοβάθμιας και δευτεροβάθμιας εκπαίδευσης
και ο Σύλλογος Διδασκόντων. Με απόφαση του
Υπουργού Εθνικής Παιδείας και Θρησκευμάτων καθορίζονται
τα όργανα και η διαδικασία επιλογής, οι αρμοδιότητες
καιτακαθήκοντατουΔιευθυντήκαιτωνλοιπώνοργάνωνδιοίκησης
του Σ.Ε.Π., η διαδικασία και ο τρόπος λειτουργίας
τους και λήψης των αποφάσεων, καθώς και κάθε άλλη σχετική
με τα θέματα αυτά και τη διοίκηση του Σ.Ε.Π. λεπτομέρεια
που είναι αναγκαία για την ομαλή λειτουργία του.
2. Το Σ.Ε.Π. διατηρεί συνεργασία για εκπαιδευτικά θέματα
με ένα ή περισσότερα Ευρωπαϊκά Σχολεία, που ορίζονται,
μετά από πρόταση της Επιτροπής που προβλέπεται
από την επόμενη παράγραφο, με υπουργική απόφαση
που εκδίδεται κατά τις διατάξεις του άρθρου 7 παρ. 5.
3. Συνιστάται Επιτροπή που αποτελείται από: α) τον Περιφερειακό
Διευθυντή της Περιφερειακής Διεύθυνσης
Πρωτοβάθμιας και Δευτεροβάθμιας Εκπαίδευσης Κρήτης,
β) τους Διευθυντές Εκπαίδευσης των Διευθύνσεων
Πρωτοβάθμιας και Δευτεροβάθμιας Εκπαίδευσης Ηρακλείου
Κρήτης, γ) τον Διευθυντή του Σ.Ε.Π., δ) τους δύο
εθνικούς επιθεωρητές του ΥΠ.Ε.Π.Θ., μέλη των Συμβουλίων
Επιθεώρησης των Ευρωπαϊκών Σχολείων, ε) έναν εκπρόσωπο
του εκπαιδευτικού προσωπικού, που προτείνεται
σε κοινή συνεδρίαση από τους διδάσκοντες του σχολείου.
Η Επιτροπή προτείνει στον Υπουργό Εθνικής
Παιδείας και Θρησκευμάτων τα Ευρωπαϊκά Σχολεία με τα
οποία θα συνεργάζεται το Σ.Ε.Π., τον τρόπο και τις διαδικασίες
πραγματοποίησης αυτής της συνεργασίας και εισηγείται
για θέματα διδακτικής και οργανωτικής υποστήριξης
του Σ.Ε.Π. Παρακολουθεί και συντονίζει την επικοινωνία
του Σ.Ε.Π. με τα συνεργαζόμενα Ευρωπαϊκά
Σχολεία και γενικά ενεργεί ως σύνδεσμός του με τα Ευρωπαϊκά
Σχολεία. Η Επιτροπή αυτή συγκροτείται με απόφαση
του Υπουργού Εθνικής Παιδείας και Θρησκευμάτων.
4. Ως προς τα εκπαιδευτικά θέματα το Σ.Ε.Π. υπάγεται
στο σύστημα επιθεώρησης των Ευρωπαϊκών Σχολείων,
όπως αυτό ορίζεται στη σύμβαση με την οποία εγκρίθηκε
το καταστατικό των Ευρωπαϊκών Σχολείων και η οποία δημοσιεύθηκε
στο υπ´ αριθμ. L 212 φύλλο της Επίσημης
Εφημερίδας των Ευρωπαϊκών Κοινοτήτων της 17ης Αυγούστου 1994.
Η σύνδεση και η απαραίτητη συνεργασία
του με το Συμβούλιο Επιθεώρησης των Ευρωπαϊκών Σχολείων
διασφαλίζεται μέσω των δύο εθνικών επιθεωρητών
του ΥΠ.Ε.Π.Θ., μελών του Συμβουλίου Επιθεώρησης των
Ευρωπαϊκών Σχολείων. Ο Περιφερειακός Διευθυντής της
Περιφερειακής Διεύθυνσης Πρωτοβάθμιας και Δευτεροβάθμιας
Εκπαίδευσης Κρήτης, μετά από πρόταση της
Επιτροπής του άρθρου αυτού, μπορεί να προσκαλεί τους
επιθεωρητές του Συμβουλίου Επιθεώρησης των Ευρωπαϊκών
Σχολείων μέχρι δύο φορές κάθε σχολικό έτος. Η
σχετική δαπάνη βαρύνει τον Κρατικό Προϋπολογισμό.

  
Άρθρο 5
1. Συνιστώνται στο Σ.Ε.Π. μία θέση Διευθυντή και δύο
θέσεις Υποδιευθυντών, η μία πρωτοβάθμιας και η άλλη
δευτεροβάθμιας εκπαίδευσης. Οι θέσεις είναι κοινές για
όλα τα γλωσσικά τμήματα. Ο Υποδιευθυντής πρωτοβάθμιας
εκπαίδευσης είναι αρμόδιος και για την προσχολική
αγωγή.
2. Η σύνθεση του διδακτικού προσωπικού και οι αναγκαίες
θέσεις για το ελληνόφωνο τμήμα, το αγγλόφωνο
τμήμα και τη διδασκαλία της μητρικής γλώσσας, καθορίζονται
με υπουργική απόφαση που εκδίδεται βάσει του
άρθρου 7 παρ. 4. Με όμοια απόφαση καθορίζονται και οι
θέσεις διοικητικού και λοιπού προσωπικού του Σ.Ε.Π.
3. Οι θέσεις του Διευθυντή, των Υποδιευθυντών και του
διδακτικού προσωπικού του ελληνόφωνου τμήματος, καθώς
και του αναγκαίου διδακτικού προσωπικού για τη διδασκαλία
της ελληνικής γλώσσας, είναι θέσεις μόνιμων
υπαλλήλων και πληρούνται με απόσπαση δημόσιων εκπαιδευτικών
λειτουργών αντίστοιχης βαθμίδας μετά από
αίτησή τους. Προϋπόθεση για την απόσπαση των δημόσιων
εκπαιδευτικών λειτουργών είναι να έχουν διδάξει για
ένα τουλάχιστον έτος σε Ευρωπαϊκό Σχολείο ίδιας βαθμίδας
ή να πληρούν τις προϋποθέσεις για την απόσπαση
Ελλήνων εκπαιδευτικών σε Ευρωπαϊκά Σχολεία. Αν δεν είναι
δυνατή η κάλυψη των θέσεων διδακτικού προσωπικού
με απόσπαση μόνιμων δημοσίων εκπαιδευτικών, μπορεί
να προσλαμβάνονται, μετά από σχετική προκήρυξη, εκπαιδευτικοί
ωρομίσθιοι ή με σύμβαση εργασίας ορισμένου
χρόνου. Οι προσλαμβανόμενοι πρέπει να συγκεντρώνουν
τα προσόντα που απαιτούνται, κατά περίπτωση, από
τις ισχύουσες διατάξεις για να προσληφθούν στη δημόσια
εκπαίδευση. Αναγκαία πρόσθετα προσόντα ορίζονται
με την υπουργική απόφαση, που εκδίδεται βάσει του άρθρου
7 παρ. 4.
4. Στις θέσεις διδακτικού προσωπικού του αγγλόφωνου
τμήματος, καθώς και στις θέσεις διδακτικού προσωπικού
για τη διδασκαλία άλλης, πλην της ελληνικής, μητρικής
γλώσσας, προσλαμβάνονται, μετά από σχετική προκήρυξη
και κατ' εξαίρεση των κειμένων διατάξεων, εκπαιδευτικοί
ωρομίσθιοι ή με σύμβαση εργασίας ορισμένου χρόνου.
Τα προσόντα που πρέπει να πληρούν οι προσλαμβανόμενοι
ορίζονται με την υπουργική απόφαση, που
εκδίδεται βάσει του άρθρου 7 παρ. 4. Κατά την πρώτη
εφαρμογή του νόμου αυτού η πρόσληψη του προσωπικού
της παρούσας παραγράφου γίνεται με απλή πρόσκληση
ενδιαφέροντος, που δημοσιεύεται σε δύο ημερήσιες
εφημερίδες πανελλαδικής κυκλοφορίας και σε δύο
τοπικές εφημερίδες του Νομού Ηρακλείου και με την
οποία καθορίζονται η προθεσμία υποβολής της σχετικής
αίτησης και τα απαιτούμενα δικαιολογητικά.
5. Οι θέσεις διοικητικού και λοιπού προσωπικού του
σχολείου καλύπτονται σύμφωνα με τις διατάξεις της ελληνικής
νομοθεσίας.
6. Με την επιφύλαξη των διατάξεων του νόμου αυτού,
ως προς τα επαγγελματικά δικαιώματα και τις υποχρεώσεις,
τις πειθαρχικές ευθύνες, τα δικαιώματα μισθών και
κοινωνικής ασφάλισης, καθώς και την υπηρεσιακή γενικά
κατάσταση του κάθε φύσης και σχέσης εργασίας προσωπικού
του Σ.Ε.Π. εφαρμόζονται οι κείμενες διατάξεις της
ελληνικής νομοθεσίας.

  
Άρθρο 6
1. Στον Διευθυντή του Σ.Ε.Π. καταβάλλεται επίδομα θέσης
ίσο με το ποσό του αντίστοιχου επιδόματος, που καταβάλλεταιστουςΔιευθυντέςτωνελληνικώνλυκείωνπροσαυξημένο
κατά 50%. Στους Υποδιευθυντές καταβάλλεται
αντίστοιχα το ποσό του επιδόματος θέσης του Διευθυντή
ελληνικού γυμνασίου προσαυξημένο κατά 40%.
2. Οι αποδοχές του κάθε φύσης και σχέσης εργασίας διδακτικού
προσωπικού μπορεί να προσαυξάνονται, κατ'
εξαίρεση των κειμένων διατάξεων, με κοινή υπουργική
απόφαση, που εκδίδεται βάσει του άρθρου 7 παρ. 5.
3. Γιατηνκάλυψητωνδαπανώνπουπροκύπτουναπότην
εφαρμογή των διατάξεων του νόμου αυτού, εγγράφονται
σχετικές πιστώσεις στον προϋπολογισμό της Περιφερειακής
Διεύθυνσης Πρωτοβάθμιας και Δευτεροβάθμιας Εκπαίδευσης
Κρήτης. Τα κονδύλια που διατίθενται για τις
τρέχουσες λειτουργικές δαπάνες του Σ.Ε.Π. διαχειρίζεται
πενταμελής επιτροπή, που συγκροτείται με απόφαση του
Περιφερειακού Διευθυντή της Περιφερειακής Διεύθυνσης
Πρωτοβάθμιας και Δευτεροβάθμιας Εκπαίδευσης
Κρήτης και αποτελείται από τον Διευθυντή και τους δύο
Υποδιευθυντές του Σ.Ε.Π., καθώς και από δύο εκπροσώπους
γονέων και κηδεμόνων των μαθητών, έναν των μαθητών
πρωτοβάθμιας και έναν των μαθητών δευτεροβάθμιας
εκπαίδευσης. Οι εκπρόσωποι των γονέων ορίζονται
από τον οικείο σύλλογο, εφαρμοζομένων αναλόγως των
διατάξεων που ισχύουν για τον ορισμό του εκπροσώπου
γονέων και κηδεμόνων στις σχολικές επιτροπές των
δημόσιων σχολείων. Κατά την πρώτη εφαρμογή του παρόντος
νόμου η επιτροπή λειτουργεί νόμιμα χωρίς τον Υποδιευθυντή
Δευτεροβάθμιας Εκπαίδευσης και τον εκπρόσωπο
γονέων και κηδεμόνων μαθητών της Δευτεροβάθμιας
Εκπαίδευσης. Μέχρι τον ορισμό του εκπροσώπου γονέων
και κηδεμόνων των μαθητών Πρωτοβάθμιας Εκπαίδευσης,
η επιτροπή λειτουργεί νόμιμα με εκπρόσωπο γονέων και
κηδεμόνων των μαθητών Πρωτοβάθμιας Εκπαίδευσης,
που ορίζεται από τον Περιφερειακό Διευθυντή της Περιφερειακής
Διεύθυνσης Πρωτοβάθμιας και Δευτεροβάθμιας
Εκπαίδευσης Κρήτης.

  
Άρθρο 7
1. Με Προεδρικό διάταγμα, που εκδίδεται με πρόταση
των Υπουργών Εθνικής Παιδείας και Θρησκευμάτων,
Εσωτερικών, Δημόσιας Διοίκησης και Αποκέντρωσης, Οικονομίας
και Οικονομικών και Εξωτερικών, μπορεί να
ιδρύονται και σε άλλες περιοχές της Ελλάδας, στις οποίες
εγκαθίστανται Ευρωπαϊκοί Οργανισμοί ή Υπηρεσίες
της Ευρωπαϊκής Ένωσης, όμοια σχολεία, διεπόμενα από
τις διατάξεις του παρόντος νόμου και των κατ' εξουσιοδότηση
αυτού εκδιδόμενων υπουργικών αποφάσεων, καθώς
και να ρυθμίζονται όλες οι ειδικότερες και σχετικές
λεπτομέρειες προσαρμογής.
2. Με απόφαση του Υπουργού Εθνικής Παιδείας και
Θρησκευμάτων καθορίζονται όλα τα θέματα σχετικά με
το πρόγραμμα σπουδών, το ωράριο και το αναλυτικό
ωρολόγιο πρόγραμμα διδασκαλίας των μαθημάτων, καθώς
και την οργάνωση της διδασκαλίας, την επάρκεια της
φοίτησης, τον τρόπο αξιολόγησης των μαθητών, την προαγωγή
και αποφοίτηση των μαθητών, τα πιστοποιητικά
και τους τίτλους σπουδών που χορηγεί το Σ.Ε.Π. και κάθε
άλλη σχετική με τα θέματα αυτά λεπτομέρεια. Με όμοια
απόφαση ρυθμίζονται τα θέματα που αφορούν την πρόσκληση
των επιθεωρητών του Συμβουλίου Επιθεωρητών
των Ευρωπαϊκών Σχολείων και κάθε άλλη λεπτομέρεια
σχετικά με την επιθεώρηση του Σ.Ε.Π. και τη στέγασή του.
3. Με απόφαση του Υπουργού Εθνικής Παιδείας και
Θρησκευμάτωνρυθμίζεταιτοωράριοτουδιδακτικούπροσωπικού,
ο αριθμός μαθητών κατά τάξη, τμήμα και κύκλο
σπουδών, τα δικαιολογητικά και οι προθεσμίες εγγραφής
και μετεγγραφής μαθητών και κάθε σχετική λεπτομέρεια
ή θέμα αναγκαίο για την ομαλή λειτουργία του Σ.Ε.Π.
4. Με κοινή απόφαση των Υπουργών Εθνικής Παιδείας
και Θρησκευμάτων, Εσωτερικών, Δημόσιας Διοίκησης
και Αποκέντρωσης και Οικονομίας και Οικονομικών ρυθμίζεται
η σύνθεση του προσωπικού, ο αριθμός, το είδος
και τα ειδικότερα προσόντα του εκπαιδευτικού και διοικητικού
προσωπικού, για όλα τα επί μέρους τμήματα του
Σ.Ε.Π. και για τη διδασκαλία της μητρικής γλώσσας. Με
απόφαση του Υπουργού Εθνικής Παιδείας και Θρησκευμάτων
καθορίζονται τα αναγκαία τυπικά και ειδικά προσόντα
του Διευθυντή, των Υποδιευθυντών και του εκπαιδευτικού
προσωπικού του αγγλόφωνου τμήματος, καθώς
και του εκπαιδευτικού προσωπικού για τη διδασκαλία άλλης,
πλην της ελληνικής, μητρικής γλώσσας, καθώς και
κάθε άλλη σχετική λεπτομέρεια.
5. Με κοινή απόφαση των Υπουργών Εθνικής Παιδείας
και Θρησκευμάτων και Οικονομίας και Οικονομικών μπορεί
να επεκτείνεται η λειτουργία του Σ.Ε.Π. και στις λοιπές
τάξεις πρωτοβάθμιας εκπαίδευσης, καθώς και στις τάξεις
του κύκλου δευτεροβάθμιας εκπαίδευσης, να ιδρύονται
στο σχολείο αυτό και άλλα γλωσσικά τμήματα και να ρυθμίζονται
οι σχετικές λεπτομέρειες, να ορίζεται το συνεργαζόμενο
Ευρωπαϊκό Σχολείο, ο τρόπος με τον οποίο
πραγματοποιείται αυτή η συνεργασία και οι λεπτομέρειες
εφαρμογής του συστήματος τηλεδιδασκαλίας. Με όμοια
απόφαση ρυθμίζονται τα θέματα που αφορούν τη διαχείριση
των πιστώσεων που διατίθενται για τις λειτουργικές
δαπάνες του Σ.Ε.Π., το διαχειριστικό έλεγχο των πράξεων
της επιτροπής του άρθρου 6 παρ. 3, τις αποζημιώσεις
εκτός έδρας των επιθεωρητών του Συμβουλίου Επιθεωρητών
των Ευρωπαϊκών Σχολείων και τις τυχόν ποσοστιαίες
αυξήσεις των αποδοχών του κάθε φύσης και σχέσης
εργασίας διδακτικού προσωπικού, καθώς και κάθε άλλη
σχετική λεπτομέρεια.

  
Άρθρο 8
Η ισχύς του νόμου αυτού αρχίζει από τη δημοσίευσή
του στην Εφημερίδα της Κυβερνήσεως, εκτός αν ορίζεται
διαφορετικά στις επί μέρους διατάξεις του.
Παραγγέλλομε τη δημοσίευση του παρόντος στην Εφημερίδα
της Κυβερνήσεως και την εκτέλεσή του ως νόμου
του Κράτους.
Αθήνα, 29 Ιουλίου 2005

